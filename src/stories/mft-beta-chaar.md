---
slug: "mft-beta-chaar"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "नीति कथा"
title: "बेटा चार आउ हिस्सा तीन"
tags: "inheritance, family dynamics, character testing, humor, moral lessons"
---
<blockquote>
The story revolves around four brothers who are left to divide their inheritance after their father's death. When they discover a document stating "four sons and three shares," they seek the help of a moneylender to resolve the dispute. The moneylender devises a plan to discern the brothers' character by inviting them to eat and asking each to tell a story. The first three brothers, eager for their inheritance, leave without eating, while the youngest brother shares a scandalous tale. This angers the moneylender's wife, leading to a humorous confrontation between her and the moneylender.

Ultimately, the moneylender tests the brothers by asking them to urinate on a statue of their father to claim their share. The first three brothers refuse out of respect, but the youngest brother, seeking his portion, does so. The moneylender then declares the youngest brother unworthy of the inheritance, reinforcing the wise notion that the father's statement about their shares was intentional. The story highlights themes of respect, familial bonds, and the consequences of one's actions.
</blockquote>

एगो राजा हले । ओकरा चार गो बेटा हले। कुछ दिना के बाद राजा मर गेल । तब चारो भाई सोचलन कि अब केकरा ही केतना बाकी हे, केकरा केतना देबे के चाहीं?  ई सब तो हमनी के मालूमे न हे। ई सब सोच के चारो भाई विचार कयलन कि बाकी खजाना देखे के चाहीं। जब बड़ा पुराना लिखा-पढ़ी ओला हिसाब-किताब निकालल गेल तो ओकरा में ओखनी के बाबू जी के लिखल हल कि ''बेटा चार आउ हिस्सा तीन'’! अब चारो बेटन कहलन कि ''ए भाई ! अब ऐसे न बनतउ, कोई अप्पन हिस्सा छोड़वे न करवे, आउ एकरा में लिखल हउ कि 'बेटा चार आउ हिस्सा तीन'। से चल केकरो से इंसाफ करा ले!'' 

से चारो भइवन एगो महाजन ही इंसाफ करावे गेलन। उहाँ जा के अप्पन सब बात महाजन से कहलन। से महाजन कहलन कि ''हम सब के इंसाफ करवे करऽ ही, तोरो कर देवो!'' महाजन जी कहलन कि- ''ठहरऽ, नेहा-खाऽ तऽ इंसाफ होतो!'' ऊ अप्पन मेहरारू से कहलन कि ''तूं बढ़ियाँ भोजन बनावऽ। आउ रजवा के बेटा खाय अतउ तब कहिहें कि कौर उठावऽ, जबकि अनचलावल बात आउ बिनसुनल खिस्सा कहऽ तब! एक-एक कर सबसे एही बात पूछिहें!'’ 

से खाय ला तइयार हो गेल तो सहुअइनियाँ कहलक कि ''ए बाबू, हमरा हीं एके गो छीपा हे, से पारा-पारी से खा लऽ!'' पहिले बड़का भइवा खाय गेल आउ जइसहीं कौर उठौलक कि मेहररुआ पूछलक कि ''ए बाबू, भात के कौर उठाव, जबकि अनचलावल बात आउ बिनसुनल खिस्सा कह लऽ !'' एतना सुन के ऊ सोंचलक कि ई तो बड़ा भारी बात हे। बिनचलावल बात आउ बिनसुनल खिस्सा कइसे होयत? से अच्छा हे कि न खाईं। ऊ उहाँ से बिन खयले उठ गेल । एही तरह मँझिला आउ सँझिला भइवन से पारा-पारी खाइत खानी पूछलक । ओहनी भी बिन खयले भात छोड़ के चल गेलन।
 
अंत में छोटका भइवा आयल आउ ओकरो से सहुअइनियाँ ओही बात पूछलक तो ऊ समझ गेल कि हम्मर सभे भयवा से एही सवाल पूछलक हे, आउ ओहनी बिन खयलहीं चल गेलन हे। ''हम अनचलावल बात आउ बिनसुनल खिस्सा कह सकऽ हियो। से आज देखलियो कि सावजी दोकनियाँ पर बइठल हलथुन, से तोरो से बढ़ियाँ एगो छोकड़ी अयलई, आउ साहूजी पर मटकी चलैलकई, से साहूजी ओकरे साथे लहरिया में गेलथुन हे!'' ई सुन के सहुअइनियाँ के चढ़ल गोस्सा । ऊ एगो बढ़नी लेलक, आउ कहलक कि आझ मोंछकबरे के एही बढ़नी से मारते-मारते ठीक कर देम। 

सहुअइनियाँ तो गोसायल दउड़ल-दउड़ल लहरिया में गेल, आउ एने आन के ऊ साहू जी से कह देलक कि ''ए साहूजी, कहहुँ में तोरा लाज लगऽ हे, सहुआइन जी हमरा खिआवते हलथुन। एगो खूब गोर-गार मोंछ में घीव लगवले जवान अयलो, आउ सहुआइन पर कनखी मारको। से दूनो लहरिया में गेलो हे!'' ई बात सुन के साहू जी के भारी गुस्सा हो गेल आउ कहलन कि ''आज हम्मर इज्जत ले लेलक हे चंडालिन!'' से चललन एगो समाठ ले के लहरिया में खोजे ला ओकरा । 

उहाँ साहू जी एगो आरी पर एक दने से हुलक हथ तो दोसर दने से सहुआइन जी हुलकऽ हथ। देख के साहू जी कहलन कि ''तू रंडी हो गेले हैं, आज मारते-मारते मरम्मत कर देबउ !'' एन्ने से सहुआइन कहऽ हथ कि ''आज मोंछकबरे मारते-मारते बढ़निये से झमाठ देबउ! हमरो से बढ़िया आज तौरा कउन मिल गेलउ हे?'’ जब दूनो मिललन तो लजा गेलन। फिनो साहू जी कहलन कि ''अब चल घरे!'' अनचलावल बात आउ बिनसुनल खिस्सा कहे ला कहलिअइ हले से कहऽ देकउ। हिऔं के बात इहईं। 

अब आगे सुनऽ ! चारो भाई साहू जी से कहलन कि ''ए साहू जी, हमनी के इंसाफ नऽ कर देलऽ!'' साहू जी कहलन कि ''तुरते कर दे हियो !'' साहू जी पुराना अदमी हलन। ओखनी के बाबूजी के देखलहीं हलन। उनकर एगो मूर्ति बनौलन आउ सबसे पहिले बड़का बेटवा के बोला के कहलन कि ''ई तोर बाबूजी के मूर्ति हवऽ । एकरा पर तूं पेसाब कर दऽ तो हम तोर हिस्सा दे दियो!'' राजा के बेटा कहलन कि ''ए साहू जी, हमरा हिस्सा दऽ चाहे मत दऽ, बाकि हम बाबूजी के चेहरा पर पेसाब नऽ कर सकऽ हियो !'' अइसहीं मँझिला आउ सँझिला भइवा से ऊ पूछलन बाकि ओहनियों इनकार कर देलन। अब अंत में साहू जी छोटका भइवा के बोलैलन, आउ ओही बात कहलन। ऊ सोचलक कि एकरा में का होवे के हे? हिसवा तो मिल जायत ! से ऊ मूर्तिया पर पेसाब कर देलक। साहू जी चारो भयवा के बोलौलन आउ कहलन कि ''ए बाबू, इंसाफ हो गेलो! से ई जे छोटका भाई हथुन से दोगला हथुन काहे कि अप्पन बाबूजी के भी नऽ चीन्हलथुन, आउ उनकर चेहरा पर पेसाब कर देलकथुन। से तोर बाबूजी बड़ी चलाक हलथुन, आउ ऊ ठीक लिखलथुन हल कि बेटा चार आउ हिस्सा तीन ! से तोहनी तीनों अपना में हिस्सा बाँट लिहँऽ, आउ छोटका के हिस्सा मत दिहँऽ !'' खिस्सा गेलो वन में - समझऽ अपन मन में!

<details>
<summary>See translation</summary>

Once upon a time, there was a king who had four sons. After some time, the king passed away. The four brothers pondered over who should get what and how to divide their inheritance. They decided to check the treasure. When they looked at an old document, they found that their father had written, "Four sons and three shares!" The brothers exclaimed, "Hey brother! This won't work; no one should give up their share, and it clearly states 'four sons and three shares.' So, let's go find someone to decide for us!"

The four brothers went to a moneylender to seek justice. They shared their entire story with him. The moneylender said, "If I am to provide justice for all, I will also do so for you! But wait, let's eat first, and then we can discuss justice!" He told his wife, "Prepare a nice meal. When the prince's sons sit to eat, they will speak up and ask for their share, especially when they are eating a lavish meal, and if they don't listen or take the hint, then we'll question them one by one!"

When it was time to eat, his wife said, "Sir, we have only one plate, so take small bites as you go!" The eldest brother started to eat, and just as he took a bite, the wife asked him, "Sir, will you take a bite of rice while telling us an untold story or recount an unheard tale?" After hearing this, he thought that this was too much. How could there be an untold story or an unheard tale? It was better not to eat. He got up without eating. Similarly, the middle and younger brothers faced the same situation and left without eating.

Finally, the youngest brother arrived, and when his wife asked him the same question, he realized that all his brothers had been asked the same thing, and they had left without eating too. "I can recount an untold story or speak of an unheard tale. Today I saw that the moneylender was sitting at the shop, and a beautiful girl came along. The moneylender flirted with her, and they both have gone to the river together!" After hearing this, the wife was furious. She took a stick and said, "Today, I will deal with that troublemaker!"

The wife ran angrily toward the river and told the moneylender, "Hey moneylender, I am ashamed to tell you this, but the wife of the moneylender fed me. A young man with a beautiful moustache came here, and he was flirting with her. Both of them have gone to the river!" Upon hearing this, the moneylender was filled with rage and said, "That woman has brought disgrace to me today!" He took a stick and went searching for her by the river.

There, the moneylender was swinging a stick from one side while the wife was reciprocating. The moneylender shouted, "You have become a whore, and today I will teach you a lesson!" The wife replied, "You think you can beat me? I will show you what I'm made of! Is there anyone better than me?" When they finally met, they were both filled with shame. The moneylender then commanded, "Now let's go home!" They had agreed to tell a story, and that was the situation.

Now, listen further! The four brothers told the moneylender, "Hey moneylender, you haven't provided us justice!" The moneylender replied, "I will do it right away!" He was an old man who had known their father. He created a statue of their father and called the eldest son, saying, "This statue is of your father. If you urinate on it, I will give you your share!" The prince replied, "Oh moneylender, whether you give me my share or not, I cannot urinate on my father's face!" Likewise, the middle and youngest brothers were asked, but they also refused.

Finally, the moneylender called the youngest brother and said the same thing. He thought to himself, "What harm could it do? I will get my share!" So he urinated on the statue. The moneylender then called all four brothers and said, "Hey brothers, justice has been served! The reason the youngest brother is clever is that he didn't even recognize his own father and urinated on his face! Your father was very wise, and he wrote correctly that 'four sons and three shares!' So you three can share among yourselves, and do not give any part to the youngest!" The brothers left feeling baffled- ponder over your hearts!
</details>