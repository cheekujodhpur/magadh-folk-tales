---
slug: "mft-lateef-mian"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "नीति कथा"
title: "लतीफ मियाँ के होसियारी"
tags: "king, justice, palace intrigue, kindness, wealth"
---
<blockquote>
The story revolves around a king who, while walking through his village, overhears a poor man named Latif Mia lamenting about his daughter's misbehavior and the value of wealth. Moved by Latif's words, the king rewards him with land, which improves Latif's fortunes. The plot thickens when the king, incognito, interacts with a new soldier who inadvertently becomes entangled in palace intrigue involving the king's daughter, leading to a near-execution scenario. The soldier cleverly secures his release by bribing the executioners with hidden money, which he retrieves from a buried stash. 

Eventually, the king deals with various individuals connected to a plot against him, leading to their punishment. In the end, the king recognizes Latif Mia's hardships and fairly compensates him, allowing Latif and his family to live happily. The story emphasizes themes of justice, the value of honesty, and the rewards of kindness.
</blockquote>

एगो राजा हलन । रात के समय में ऊ रोज अप्पन बस्ती में घूमऽ हलन। एक दफे एगो गरीब आदमी लतीफ मियाँ के दरवाजा पर ठहर गेलन । उनका एगो लड़की आउ मेहरारू हलन बाकि लड़किया दोसरा के साथे एक दिन निकल गेल हल । ऊ रात के लतीफ मियाँ अप्पन मेहरारू से बतिआइत हलन कि ''जेकरा माल होवे ऊ धरती में गाड़ देवे न तो पढ़ावे-लिखावे में लगा देवे !'' जब लड़की सेयान हो जाय तऽ ओके ओकर मरद के साथ भेज देवे !'' राजा ई बात सुनलन आउ अप्पन मकान चल अयलन। 

राजा मियाँ जी के एगो हाथी पर सिपाही से बोलवौलन । आवते मियाँ जी राजा के पैर पर गिर गेलन, तो राजा जी कहलन कि ''डेराय के जरूरत न हे । हम जे पूछवऽ ओकर जबाब दिहँऽ!'' राजा जी पूछलन कि ''तूं आधा रात में का बतिआत हलें? सच.सच कह !'' तब लतीफ मियाँ कहलन कि ''हम तो कुच्छो न बतियात हली। हमर एगो लड़की हले, से खराब काम करके दोसरा के साथ भाग गेलै। हर घड़ी मेहमान आवथ बाकि उनका लौटा देल जा हल। एकरे से हमर लड़की भाग गेलै। हम एही तो बातचीत करइत हली आउ कुच्छो न सरकार ! आउ एक बात एहूँ कि ''अप्पन माल गोड़ के रखे, फाजिल होवे तो पढ़ा-लिखा देवे। सेयान लड़की अप्पन घर चल जावे !'' एतना सुन के मियाँ जी के राजा जी पाँच विगहा जमीन दे देलन, आउ हाथी पर चढ़ा के घर लौटा देलन। मियाँ जी खुसी से अप्पन जागीर में रहे लगलन।
 
राजा तीन हजार रुपेया ले के कहीं बाहर चललन। जाते-जाते कुछ दूर गेलन तो एगो पीपर के पेड़ तर एक हजार रुपेया गाड़ देलन। उहाँ से चल के एगो भठिहारिन के पास चल गेलन । ओकरो एक हजार रुपेया दे देलन आउ कहलन कि जब हम माँगव तब दिहेंऽ । तब राजा फिनो उहाँ से आगे चल गेलन। थाना पर पहुँच के एगो दरोगा से पूछलन कि ''हमरा कुछ नौकरी मिलत?'’ दरोगा जी एगो सिपाही के नोकरी देलन। सिपाही के काम पर राजा खुस हलन । एक दिन दरोगा जी नया सिपाही से कहलन कि ''तूं आधा रात में हमरा साथे गस्ती में चलिहेंऽ!'' दूनो आधा रात में गस्ती में निकललन । जाते-जाते एक राजा के दरबार में पहुँचलन । राजा के दलान में सिपाही के बइठा के दारोगा जी महल के भीतरे चल गेलन । कुछ देर के बाद महल के बाहर अयलन आउ सिपाही से कहलन कि ''हमर रूमाल चरपाई पर छूट गेल हे, से ऊ ले ले आवऽ !'' चारपाई से रूमाल आन के सिपाही जी दरोगा जी के दे देलन, आउ दूनो थाना पर अयलन। ऊ दाई के लड़की से कहलन कि ''ए मइयाँ, राते तोर मेहमान अलथुन हल?'’ दइवा के लड़किया पाँच झरुआ मारलक ओकरा, आउ रोके रह गेल । 

राजा के लड़की अप्पन बाबूजी से कहलक कि जब तक नयका सिपाही के मूँड़ी काट के न लयवऽ, तब तक हम नऽ जीयम। दरोगा साहेब के राजा जी चिट्ठी लिखलन । दरोगा साहेब चार गो फँसियारा के साथ नयका सिपाही के फाँसी देवे ला जंगल में भेजलन। नयका सिपाही कहलक कि ''मूंड़ी खातिर कउची हउ से हम तोहनी के एक हजार रुपेया देवउ, से हमरा छोड़ दे !'' तब फँसियारा कहलक कि ''चल, हमरा एक हजार रुपेया दे दे, तब न हम सिआर-कुकुर के करेजा काट के ले जायम!'' नयका सिपाही आउ फँसियारा भठिहारिन के पास अयलन आउ कहलन कि हमरा एक हजार रुपेया दे दऽ । तब भठिहारिन कहलक कि ''तूं हमरा रुपेया कहाँ देले हें? हम तोरा चीन्हबो करऽहिअउ?'’ भठियारिन रुपेया न देलक । फँसिआरा के साथे नयका सिपाही ओही पीपर के पेड़ तर अयलन जहाँ रुपेया गाड़ले हलन। उहाँ से कबार के एक हजार रुपेया फँसियारा के दे देलन। फँसियारा उनका छोड़ देलन। सिपाही सिआर के करेजा ले जा के रानी के दे देलन। राजा लौट के अप्पन मकान चल अचलन । 

राजा एगो चिट्ठी लिखलन अप्पन ससुरार में कि ''हम्मर मेहरारू के रोसगद्दी में दाई आउ दरोगा जी आउ भठिहारिन भी अयतन।'' अप्पन रोसगद्दी ला राजा साहेब चललन। उहाँ से रोसगद्दी हो गेल आउ दरोगा साहेब, दाई आउ भठिहारिन सब चललन। मकान पर आन के ओखनी के गाँव से बाहर ठहरौलन। राजा पहिले दाई के कुआँ में डाललन आउ पूछलन कि ''तूं हमरा चीन्हऽ हें?'' दाई कहलक कि ''तोरा खातिर हम पाँच झडुआ पिटइली हे। हम अपने के खूब पहचानइत ही, जे अपने हीं न रुमलिया ला गेली हल?'’ दाई के ऊ कुइयाँ से बाहर निकाल देलन। ओकरा बाद भठिहारिन के कुआँ में डाल देलन । भठिहारिन से राजा पूछलन कि ''तूं हमरा चीन्हऽ हें? हम तोरा से कहीं मुलकात कइली हे?'’ भठिहारिन कहलक कि ''हम तोरा न चीन्हऽ ही ! तोरा से हमरा कहीं मुलकात न होयल हे !'' राजा भठिहारिन के कुआँ से निकाल देलन । एकरा बाद दरोगा जी के कुआँ में हेलावल गेल। तब दरोगा जी से पूछलन कि ''तूं हमरा चीन्हऽ हें?'’ दरोगा जी कहलन कि ''हम तोरा न चीन्हऽ ही !'' अइसहीं मुहाफा में के रानी के भी इनरा में हेले ला कहल गेल। रानी भी इनरा में हेल गेलन । रानी से भी एही सवाल पूछल गेल कि ''तोरा से हमरा कहीं मुलाकात भेल हे? तूं हमरा चीन्हऽ हें?'’ रानी कहलन कि ''हमरा तोरा से मुलकात नऽ हे। हम तोरा के चीन्हबो न करऽ ही !'' रानी के ओही कुआँ में छोड़ देवल गेल। पाँच गो पटवा के बोला के कुआँ के भरा देल गेल । दइवा के राजा जी बारह बीघा जमीन लिख देलन। ऊ अराम से रहे लगल । 

फिनो लतीफ मियाँ के हाथी पर बोलवा के उनका एक हजार रुपेया राजा जी आउ देलन आउ कहलन कि तोर सब बात के परचोबा हम ले ली हे । ऊ सब सच निकलल । लतीफ मियाँ अराम से खाय-पीये लगलन आउ मौज से रहे लगलन।

<details>
<summary>See translation</summary>

Once upon a time, there was a king who would roam his village every night. One day, he stopped at the door of a poor man named Latif Mia. Latif Mia had a daughter and a wife, but the daughters had gone out with others one day. That night, Latif was talking to his wife, saying, "Those who have wealth bury it in the ground or invest it in education! When a girl grows up, they send her off with her husband!" The king heard this conversation and returned to his palace.

The king called a soldier who was with him on an elephant. When he arrived, the soldier fell at the king’s feet, and the king said, "There’s no need to be afraid. I will answer whatever you ask!" The king asked, "What were you talking about at midnight? Tell the truth!" Latif replied, "I wasn’t discussing anything important. I have a daughter who has run away with someone after doing bad things. Guests come every moment, but they are sent back. That’s how my daughter ran away. I was just talking about that, nothing else, Your Majesty! And one more thing: 'Keep your wealth close and, if possible, invest it in education. When the girl matures, let her return home!'” Upon hearing this, the king granted Latif five acres of land, and sent him back home on the elephant. Latif lived happily in his estate.

The king took three thousand rupees and went out somewhere. After a while, he buried one thousand rupees near a peepal tree. From there, he went to a moneylender and gave him another thousand rupees, saying to give it back when he asked for it. Then the king moved on. Upon reaching the police station, he asked an officer, "Will I get a job?" The officer gave him a soldier position, and the king was pleased with this job. One day, the officer asked the new soldier, "You should accompany me for the night patrol!" Both of them set out for the patrol at midnight. As they ventured, they arrived at the king’s court. The officer sat the soldier in the courtyard and entered the palace. After a while, he came back and told the soldier, "I forgot my handkerchief on the cot, go and get it!" The soldier fetched the handkerchief from the bed and handed it to the officer, and then both of them returned to the police station. The officer asked a woman there, "Hey lady, did you have guests last night?" The woman’s daughters slapped him five times and stopped him.

The king's daughter told her father that she wouldn’t live until the new soldier had his head cut off. The king wrote a letter to the officer. The officer sent the new soldier into the forest with four executioners to be executed. The new soldier said, "I will give you one thousand rupees for my life, so let me go!" Then the executioner said, "Fine, give us one thousand rupees, and we will take the heart of a pig!" The new soldier and the executioners went to the moneylender and asked him to give them one thousand rupees. The moneylender said, "Where did you get any rupees? How will I recognize you?" The moneylender did not give any money. The new soldier and the executioners then went back to the peepal tree where the money was buried. There, they took out the one thousand rupees and gave it to the executioners, who then let him go. The soldier took the heart of a pig to the queen. The king then returned to his palace.

The king wrote a letter to his in-laws stating, "My wife is at the cooking place with the officer, the nurse, and the moneylender." The king then went to his cooking place. The cooking took place there, and the officer, nurse, and moneylender left. Back at the house, the king had them stay outside the village. First, he threw the nurse into a well and asked, "Do you recognize me?" The nurse replied, "I have beaten five girls for you. I know you very well; were you not the one who left us?" The king pulled her out of the well. After that, he threw the moneylender into the well and asked, "Do you recognize me? Have we met before?" The moneylender replied, "I do not recognize you! I have never met you!" The king let the moneylender out of the well. Then he threw the officer into the well. The king asked the officer, "Do you recognize me?" The officer replied, "I do not recognize you!" In this manner, the queen was also thrown into the well and asked, "Have we met? Do you recognize me?" The queen said, "I have never met you. I do not even know you!" The queen was left in that well. The king filled the wells with the five men. The king assigned twelve acres of land to the nurse. She lived comfortably.

Finally, the king summoned Latif Mia and gave him one thousand rupees, saying that he had taken note of everything regarding him. Everything turned out to be true. Latif Mia started living comfortably, eating and drinking well, and enjoying himself.
</details>