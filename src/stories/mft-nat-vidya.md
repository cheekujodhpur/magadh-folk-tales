---
slug: "mft-nat-vidya"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "अलौकिक चमत्‍कार कथा"
title: "नट-विद्या"
tags: "jester, king, deception, humor, parrot"
---
<blockquote>
The story revolves around a jester and his wife who entertain a king, leading to a series of events that explore themes of power, deception, and wit. Initially, the jester demonstrates cleverness by cleverly negotiating terms for his performance. The king, enamored by the jester’s skill, desires to learn the art of jestering and seeks the guidance of the jester's guru, who has been asleep for twelve years.

Upon awakening, the guru agrees to teach the king, but the jester is sidelined. After acquiring the art of jestering, the king proves his newfound skills by reviving a dead elephant. However, chaos ensues when the jester disguises himself as the king, leading to confusion at the palace.

The plot thickens with the introduction of a parrot, which the king purchases for a hefty sum. The parrot becomes a source of wisdom and a voice against injustice within the court. When the queen feels insulted by the parrot, she feigns illness, prompting Birbal to intervene and attempt to procure the parrot's heart to cure her.

The story culminates in a mix of cleverness and intrigue, where deceit is met with clever resolutions, leading to a series of humorous and ironic situations involving the jester, the king, the queen, and the parrot. Ultimately, the parrot does not seek revenge, advocating instead for leniency towards the men who attempted to harm it, highlighting themes of mercy and understanding.
</blockquote>

एगो गाँव हल । ऊ गाँव में एगो राजा हलन। राजा के गाँव में एगो नट आउ नटिन आयल आउ खेल-तमासा करे लगल । करते-करते राजा जी के दरवाजा पर पहुँचल। राजा जी कहलन कि हमरो दुरा पर खेल-तमासा करऽ । नटवा बोलल कि चार कोना पर चार गो सिपाही खड़ा कर दीहीं तो खेल करइत ही। राजा जी कहलन कि सिपाही के बदला में चार जगुन चार गो खूँटा गड़ा जाय तो का हरजा हे? न राजा जी, खेल में चोट लग जायत तो ठीक न हे । से राजा जी चारो कोना पर चार गो सिपाही ठारा कर देलन । नट-नटिन खेल सुरू कैलक। 

राजा जी के मन में गड़ गेल कि नटिनियाँ के रख लिहीं। तब नटवा कहलक कि नटनियाँ के रख लिहीं । आउ हमर लास आवत तो जरा देव । राजा जी ओकरा रखीए लेलन। ओकरा बाद नटवा से कहलन कि हमरा नटविद्या सिखा दे । नटवा बोलल कि अपने राजा होके का नट - विद्या सीखव ? तइयो राजा जोर मारलन तो नटवा कहलक कि हम तो न बाकि हम्मर गुरुजी सिखा देतन । तब राजा पूछलन कि ऊ कहाँ पर हथुन? नटवा बता देलक । 

नट चल गेल आउ राजा नउवा के लेके नटवा के गुरु के पास नट-विद्या सीखे चल गेलन । जाइत-जाइत गुरु के पास पहुँच गेलन। राजा जी देखलन कि साधु जी सुतल हथ आउ उनका पर घास-पोआर जमल हे। उनका बारह बरस सुतला हो गेल हल । राजा जी घास-पोआर के साफ कैलन तो बारह बरस पूरा होयला पर साधु जी जगलन। साधु जी बोललन कि के हे जे हमरा सेवा कैलक हे? राजा जी बोललन कि हम राजा ही। साधु कहलन कि वर माँग । का चाहइत हैं ? राजा जी कहलन कि हम का माँगीं ? हमरा अन्न-धन, लछमी, दूध-पूत सब हे । साधु फिनो बोललन कि कुच्छो माँग ! राजा तीन बार पूछलन कि बाबा माँगव से देम? त साधुजी कहलन कि माँग। राजा कहलन कि बाबा हम नट-विद्या सीखल चाहइत ही । बच्चा, सिखा देम । तऽ राजा जी के सिखावे ला अलगे दोसर घर में ले गेलन, नउवा के अलगे कर देलन । 

नउवा फिन उहाँ से आन के राजा जहाँ नट-विद्या सीखइत हलन उहाँ चल गेल आउ ओहू देखे लगल । नट-विद्या खतम हो गेल तो नउवा फिन अप्पन जगह पर आ गेल। राजा जी सीख के नउवा से चले कहलन । नउवा कहलक कि राजा जी नट-विद्या सीख लेली? राजा कहलन कि हँऽ, आउ दुनो चललन । उहाँ से चललन तो राह में एगो मरल हाथी देखलन । नउवा बोलल कि राजा जी अपने नट-विद्या सीखल ही। हथिया के जिआ दीहीं तब जानव कि सीखली हे। राजा अप्पन तन छोड़ देलन आउ हाथी में घुस गेलन । नउवा भी अप्पन तन छोड़ के राजा में घुस गेल आउ हाथी पर सवार हो गेल। हाथी पर चढ़ के राजा के महल में आ गेल, आउ हाथी के बाहर खड़ा कर देलक । 

अब नउवा राजा के तरह हो गेल । ऊ रानी भिर पहुँचल तऽ रानी पूछलन कि अपने कउन हैं? नउवा कहलक कि हम राजा ही। अपने राजा तो ही बाकि का लेके गेली हल आउ का लेके अइली हे। नउवा बोलल कि का लेके आयम आउ का लेके जायम? रानी बोललन कि खबरदार! हमर डेवढ़ी से चले जाव । तब नउवौ हाथी के आन के दुगो बतासा देवे लगलन त हाथी मुहँ फेर देवे । 

ओही रात में एगो आदमी के सुग्गा मर गेल हल, आउ ऊ हथिए भिर फेंक देलक हल। से राजा हाथी के तन छोड़ के सुग्गा में घुस गेलन। भेल बिहान तो राजा के तन में नउवा देखलक कि हाथी तो मरल हे । से ढिंढोरा पिटवा देलक कि भाई रे, केकरो कुछ मरल हे? एगो आदमी बोलल कि फलना के एगो सुग्गा तो मर गेल हे । तऽ नउवा सोचलक कि सब सुग्गा बझा के पकड़वाईं। ऊ बहेलिया के चार दने भेज देलक । बहेलिया राज भर में घूम के सुग्गा पकड़ लवलक आउ पाँच फी रुपया सुग्गा लेके के चल गेल । ऐगो बहेलिया घरे न हल तऽ आयल तो मेहररुआ कहलक कि गाँव के बहेलिया मालोमाल हो गेल आउ तू अयल हे। आज मुहँ देखावे? ऊ कुछ खा के सूत गेल आउ दोसर दिन नउवा राजा के पास गेल आउ बोलल कि राजा जीए हमहूँ सुग्गा बझावे जाईं? जाव आउ जेत्ता सुग्गा मिले सब के बझा के लाव । बहेलिया घूमते-घूमते दोसर राज में पहुँच गेल आउ बड़ के पेड़ तर ठहर गेल। ओही पेड़ पर सब सुग्गा के बथान हल । बहेलिया बोलल कि कल्ह लासा लगा के सब सुग्गा के बझा लेव। उहाँ से बहेलिया घरे आ गेल। 

रात में जब सब सुग्गा जमा भेलन तो कचबचाय लगलन। राजा-सुग्गा कहलन कि कचबच-कचबच क्यों करता है ? कुछ के पहचान हे? सुगवन बोलल कि कुछो के पहचान न हे । तऽ राजा सुग्गा कहलन कि एगो बहेलिया आन के कहलकउ हे कि कल्ह ऐहिजा लासा लगा देम आउ सब बझ जायत । सुगवन बोलल कि अब का करे के चाहीं । राजा सुग्गा बोललन कि बिहान पहिले बाग में चलल जायत आउ साँझ के लौट के पता लगावल जायत। दिन-भर राजा सुग्गा भी सब सुगवन के साथ उड़ल चललन । एन्ने बहेलिया अन्हारे आन के पेड़ में डाढ़े-पाते लासा लगाके बइठ रहल। साँझ के सब सुग्गा अयलन । राजा-सुग्गा बइठलन तो मालूम हो गेल । बाकि सब सुगवन कचबचयलन तऽ राजा कहलन कि कुछ मालूम हे । तऽ ऊ कहलन कि अपन-अपन टंगरी उठाव तो उठवे न करे। सुगवन कहलन कि ई तो लासा में सटल हे। राजा सुग्गा कहलन कि कोई उपाय हे तो सुगवन कहलन कि न हे। अपने ही बताईं । 

राजा कहलन कि सब मरल अइसन कछ द आउ मुँड़ी लटका दऽ । सुगवन अइसने कयलन। बहेलिया सब के छोड़वले जाय आउ मरल समझ के नीचे फेंकले जाय। ई तरह सब के छोड़ा के फेंक देलक । 

एगो राजा सुग्गा बचलन आउ पकड़ैलन तो टाँय से बोल देलन आउ नीचे के सब सुग्गा उड़ गेलन। बहेलिया कहलक कि ए ही सुग्गा के सब गुन हे । चलऽ तोरा राजा के पास देम । सुग्गा बोलल कि काहे ला राजा भी ले जयवे? राजा कै रोपैआ देथुन? ऊ कहलक कि पाँच रुपेआ देतन आउ का? सुग्गा बोलल कि पाँच रोपेआ पर हमरा जान ले लेवे? चल, मीना बजार में हमरा बेचे ला ले चल। तू दाम मत कहिहें, हम कहबउ । सुग्गा के के बात मान के बहेलिया राजा के इहाँ एगो मूस मार के दे आयल आउ दोसर दिन सुग्गा मीना बजार में ले गेल। 

एगो राजा मीना बजार लगाव हलन। उनकर नेम हल कि जे समान साँझ तक न बिके ओकर राजा खरीद ले हलन। सुग्गा खरीदे बड़ी मानी आदमी अयलन आउ पूछलन कि सुग्गा के का दाम हे? बहेलिया कहे कि सुग्गा के दाम सुग्गे कहत। सुग्गा बोलल कि हमरा एक लाख दाम हे। साँझ तक सुग्गा बिकवे न कयल। 

तब राजा बीरबल आउ सिपाही के भेजलन कि जो समान बजार में न बिकल हे, मुहँमाँगा दाम देके खरीद लावऽ । बीरबल आन के बहेलिया से सुग्गा के दाम पूछलन। बहेलिया वोही बात कहलक । तऽ बीरबल सुग्गा से दाम पूछलन । सुग्गा कहलक कि हमरा एक लाख दाम हे। सुग्गा उठवा के बहेलिया के साथै बीरबल राजदरबार में पहुँचलन आउ राजा से सुग्गा के दाम कहलन। राजा एक लाख रुपेया गिनवा के दे देलन आउ सुग्गा रख लेलन। बहेलिया खुसी में रुपेया लेके चल देलक । 
राजा अप्पन दाबार में सुग्गा के टाँग देलन । दरबार में कुछ बेइंसाफी होवे लगल तो सुग्गा टोकलक आउ कहलक कि अइसन होवे के चाहीं । सुग्गा दरबार में रहे लगल । एक दफे राजा अप्पन राज सुग्गा पर छोड़ के ससुरारी चल गेलन। ससुरारी में दस दिन रह गेलन। रानी दरबार में अयलन तो सुग्गा के देखलन आउ रानी के देख के सुग्गा के करोध होयल कि हमरा हवेली में बोला लेवे के चाहइत हल। ई से सुग्गा रानी दने से मुहँ फेर लेवे। रानी बोललन कि लगइत हे कि अइसन सुग्गा के मुँड़ी अँइठ के चुल्हा में झोंक देई । सुग्गा बोलल कि ई अइसन रानी हथ कि गोड़ के भले चलल आवइत हथ । 

फिनो सुग्गा बोलल कि हम राजा के अइसन रानी ला देम कि ओकर गोड़ में जे सूरत है से तोर मुँहों में न हवऽ । रानी घरे जाके बीमारी के नखरा लगावे लगल । बीरबल खबर पाके आयल तो रानी कहलन कि जब तक हम सुग्गा के करेजा पर न नेहाम तब तक न बचम । बीरबल कहलन कि मिल जतव । बीरबल चार गो डोम के भेजलन कि जंगल में मार के ई सुग्गा के करेजा ले ले आवऽ । डोम जंगल में ले गेलन तो अपने मे बिचार करे लगलन कि रजवा जब सुनत के ऊ सब के गड़हरा भरा देतऽ । से डोमवन सुग्गा के घरे ले जा के रख देलक आउ चूहा के करेजा ले जा के दे देलक। रानी ओकरा पर नेहा के ठीक हो गेल । 

ससुरारी से राजा पहुँचलन तो दरबार में सुग्गा के न देखलन आउ बीरबल से ओकरा बारे में पूछलन । बीरबल, रानी आउ सुग्गा के सब हाल कह देलन । सुग्गा के डोम सब मार देलन । डोम सब के राजा बोलौवलन आउ पूछलन कि तू लोग सुग्गा के काहे मारा? तुम लोग के गड़हरा भरा देंगे। डोमवन कहलक कि हजूर सुग्गा घरे रखले ही। राजा के कहे पर डोम तुरते सुग्गा लाके दे देलक । राजा सुग्गा से पूछलन तो सुग्गा सब हाल सच-सच कह देलक । 

राजा सुग्गा से पूछलन कि जे होवे ला हल से हो गेल। अब डोमवन के का करे के चाहीं। सुग्गा बोलल कि मारे-पीटे के कोउ काम न हे। खाली आठ दिन आँखरे खेसारी के सत्तू पर उनकरा रखल जाय। आठ दिन के बाद डोम के छोड़ देल गेल । 

कहीं एगो रानी के लड़की पोखरा पर नेहाइत हल। सुगवा राजा से कहलक कि फलना जगह राजा के पोखरा पर एगो राजकुमारी नेहाइत हे। से राजा तू उहाँ जा के प्यारी-प्यारी कहके घोड़ा पर चढ़ा लिहँऽ । राजा घोड़ा पर चढ़के उहाँ गेलन आउ बेटी-बेटी कहके ओकरा घोड़ा पर चढ़ा लेलन आउ अपना महल में आ गेलन । 

सुग्गा पूछलक कि का कहके तूं लवल हे। राजा कहलन कि बेटी-बेटी! तऽ सुग्गा कहलक कि तऽ सादी कइसे होयत? अब तोरा एकरा सादी करे पड़तवऽ । से फलना जगह में एगो लड़का हवऽ । ओही लड़का के जाके तिलक चढ़ा आवऽ । तिलक चढ़ा के राजा आ गेलन । बराती आवे के दिन एगो खस्सी मारके रखल गेल। 

सुगवा राजा से कह देलन कि बराती आवे पर कह दिहँऽ कि जे ई खस्सी के जिला देत ओकरे से हम बेटी के बिआह देम । बराती आयल । राजा अप्पन सर्त कह सुनौलन । नउवा राजा बोलल कि हम जिला देम आउ राजा के तन से निकल के खस्सी में घुस गेल । तब राजा सुग्गा में से निकल के अप्पन पुरनका तन में घुस गेलन । राजा के बिआह राजकुमारी से हो गेल । 

राजा रोसगद्दी कराके अपना महल में ले लौलन । इहाँ रानी फिन पूछलन कि अपने का देके गेली हल आउ का लेके अइली हे? राजा बोललन कि हम सब धन छोड़ के गेली हल आउ एगो प्यारी लेके अइली हे। रानी समझ गेलन कि एही हम्मर राजा हथ। एही समय में नटवा माया के अप्पन तन भेजलक तो राजा नटिनियाँ से कहलन कि नटवा के लास अलउ हे। नटिनियाँ गेल जरावे तो ओकर शरीर से आग उठल आउ दूनो जर गेल। जरला पर असली नटवा आ गेल आउ कहलक कि अब हम्मर नटिनियाँ के दे दऽ । तऽ राजा नटिनियाँ के जरे के हाल कह देलन । नटवा कहलक कि देवे के मन हे तो दीहीं न तो साफ कह दीहीं । राजा कहलन कि हम्मर महल में नटिनियाँ होयत तो हम राज छोड़ देम । नटवा तीन बार कहवा के गछवा लेलक आउ सरसों पढ़के मारलक आउ पूछलक कि नटिनियाँ हेंगे? तऽ आवइत ही । राजा जी ई सुन के गद्दी से उतर गेलन । नटवा कहलक कि हमरा राज से काम न हे। अपने राजगद्दी पर बइठू । राजा अंत में नटवा के जोर देला पर बइठे ला तइआर हो गेलन। 



<details>
<summary>See translation</summary>

Once upon a time, there was a village. In that village, there lived a king. One day, a jester and his wife came to the village and started their performances. While performing, they reached the king's doorstep. The king asked them to perform for him as well. The jester replied that if the king could place four soldiers at each corner, he would perform. The king replied that instead of soldiers, if he could place four stakes in the ground, would it be acceptable? The jester said that it would not be good if someone got hurt while playing. So, the king stationed four soldiers at each corner. The jester and his wife began their performance.

The king felt that he should keep the jester's wife. Then the jester said that his wife should be kept and that the king should take care of her. The king agreed to keep her. After that, he asked the jester to teach him the art of jestering. The jester replied, "Why would a king want to learn the art of jestering?" Still, the king insisted and the jester said that he could not teach him, but his guru could. When the king asked where the guru was, the jester informed him.

The jester went off, and the king took the jester to his guru to learn the art of jestering. On their way, they reached the guru and found him sleeping, covered with grass. He had been asleep for twelve years. The king cleared the grass away, and upon reaching twelve years, the guru woke up. The guru asked who had served him. The king replied, "I am the king." The guru said, “Ask for a boon. What do you want?” The king said, “What should I ask for? I have food, wealth, and everything.” The guru insisted, “Ask for something!” The king asked three times if he would give him what he asked for, and the guru said, “Ask for it.” The king said, "I want to learn the art of jestering." The guru said, “Child, I will teach you.” So, the king was taken to a separate house for teaching, while the jester was set aside.

The jester went to check on the king, who was learning the art of jestering, and once the lessons were finished, he returned to his place. After learning, the king told the jester that he had acquired the knowledge. The jester asked, "Did you learn the art of jestering, Your Majesty?" The king replied, "Yes," and they both set off. On their way, they saw a dead elephant. The jester said, "Your Majesty, since you have learned the art of jestering, you should revive the elephant to prove your skills." The king transformed himself and entered the elephant's body. The jester also transformed and entered the king's body, and they rode the elephant to the king's palace where it was stationed outside.

Now the jester became like the king. When he approached the queen, she asked, "Who are you?" The jester replied, "I am the king." The queen asked what the real king had taken with him and what he had brought back. The jester replied, "What should I bring back, and what do I take along?" The queen warned, "Beware! Leave my courtyard immediately." Then, the jester began to give two signals to the elephant, which turned its head.

That night, a man's parrot died, and he tossed it near the elephant. The next morning, the king saw the jester and noticed that the elephant had died. So, he announced, "Brothers, has anyone died?" A man replied that a certain parrot had died. The jester thought that all the parrots should be caught. He sent four trapper boys. The trappers wandered around the kingdom, caught the parrot, and brought it back with five rupees. One of the trappers, upon returning home, told his wife that the village's trapper had become wealthy, and he had come back. "Are you going to show your face today?" she asked. He ate something and fell asleep. The next day, he went to the king and said, "Your Majesty, should I also go catching parrots?" The king replied to him, "Go, and wherever you find parrots, catch all of them."

The trappers wandered around until they reached another kingdom and stopped under a large tree. In that tree were all the gathered parrots. The trapper said, "Tomorrow, I will set a net and catch all the parrots." After that, the trapper returned home.

At night, when all the parrots gathered, they began chattering. The king-parrot asked, "Why are we chattering? Do you recognize any of us?" The other parrots replied they did not. Then, the king-parrot said, "A trapper came and said that tomorrow he would set a net here and catch all of us." The other parrots asked what they should do now. The king-parrot replied that they should go to the garden first in the morning and return in the evening to find out. Throughout the day, the king-parrot flew with all the other parrots.

Meanwhile, the trapper was sitting in the dark, setting the net under the tree. In the evening, all the parrots returned. When the king-parrot sat down, he realized it. The other parrots were chattering, and the king said, "Do you know anything?" The other parrots said they didn’t know. The king mentioned that everyone should raise their feet, to which the other parrots replied they were stuck in the net. The king asked if there was any solution, and the parrots said there wasn’t, so they should tell him.

The king suggested they all lay down like they were dead and hang their heads. The other parrots did as instructed. The trapper would let them go thinking they were dead and throw them down. In this way, all were thrown down after being released.

One of the king's parrots remained and when caught, it squawked loudly, causing all the parrots to fly away. The trapper was excited saying this parrot was unique. He decided to take it to the king. The parrot asked, "Why should a king take me? What will he do with me for five rupees?" The trapper responded, “I will give him five rupees, what else?” The parrot said, "For five rupees, take my life? Take me to the market, where I shall name my price. You do not name it; I will."

The trapper, believing the parrot, took it to the king, who bought it for a good price the next day. 

At the king's market, he placed his order that anything not sold by evening would be bought by him. The parrot was priced dearly by a wealthy man. The trapper said, “The parrot will state its price.” The parrot claimed, “I am worth one lakh.” By evening, no one bought the parrot.

Then the king sent Birbal and soldiers to announce that anything not sold in the market should be bought at any price. Birbal went to the trapper to ask the price of the parrot. The trapper said the same thing. Birbal then asked the parrot for its price. The parrot replied that it was worth one lakh. Birbal brought the parrot and the trapper to the royal court, where he informed the king about the parrot's price. The king, counting one lakh rupees, bought the parrot from the trapper, who rejoiced and left with his money.

The king hung the parrot in his court. If any injustice occurred, the parrot would call out about how things should be. The parrot stayed in the court. One time, the king left for his in-laws’ house for ten days. When the queen entered the court, she saw the parrot and became furious, thinking it had meant to insult her in her palace. This caused the parrot to turn away from the queen. The queen remarked that such a parrot would be thrown into the kitchen after being scolded.

The parrot responded, "This is such a queen, who walks limping on her feet." Then the parrot said he would give the king such a queen that in her feet would be nothing of his stature. The queen returned home and began to feign illness. Hearing this, Birbal came to find out. The queen said, “Until I am brought the parrot’s heart, I will not recover.” Birbal responded, "Let us find it."  

Birbal sent four dying men to the forest to kill the parrot and bring its heart. The men took the parrot into the woods but decided among themselves that if the king were to learn of this, he would punish them severely. So, the men took the parrot home and brought a rat's heart instead. The queen placed it on her chest and recovered.

When the king returned from the in-laws, he didn’t see the parrot in the court and asked Birbal about it. Birbal told him the whole situation concerning the queen and the parrot and what had transpired. The men had been punished. The king summoned the men and asked them why they had harmed the parrot. They responded that the parrot had been kept in their house. After the king's order, the men brought the parrot back to him. When the king asked the parrot about what had happened, it recounted everything truthfully.

The king then asked the parrot about everything that had happened. Now what should be done with the men? The parrot replied that there was no need for punishment. Just keep them for eight days, strictly giving them khesari (a type of grain) to eat. After eight days, they were released.
</details>