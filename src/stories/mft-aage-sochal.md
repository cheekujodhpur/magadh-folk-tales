---
slug: "/mft-aage-sochal"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "विविध कथा"
title: "आगे सोचल काम न करतो"
---
एक ठो हलै ढेला, आउ एक ठो हलै पत्ता। पतवा उड़ते-पड़ते एक तुरी ढेलवा के पास पहुँच गेलै। साथे रहते-रहते दूनो में इयारी हो गेलै। ओहनी मिल के आगे के बात सोचे लगलै। ढेलवा कहलकै- ए यार जी, पानी पड़तो तो तू हमरा पर चढ़ जइहाँऽ, तऽ हम बच जायम। आन्ही अवतो, तो हम तोरा पर चढ़ जयबो! ई तरह दूनो सलाह करके रहे लगलन। एक समय के बात है कि आन्ही-पानी दूनों एके तुरी आ गेलै। अब तो ओहनी के कोय काम नऽ देलकै। आन्ही में पत्ता उड़िया गेल, आउ पानी में ढेला बिला गेल। खिस्सा गेलो बन में, समझऽ अप्पन मन में ! 