---
slug: "mft-badhai-sonar"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "वर्णाश्रम-कथा"
title: "बढ़ही आउ सोनार के हुनर"
tags: "friendship, adventure, craftsmanship, conflict, resolution"
---
<blockquote>
The story follows two close friends, a goldsmith and a woodworker, who embark on a journey to earn money in a foreign land. After accumulating wealth, they argue over how to divide it, leading their dispute to the king. The king decides to judge their skills, which ultimately showcases their talents: the goldsmith creates a beautiful boat, while the woodworker constructs a magical horse that unexpectedly takes the king's son on an adventurous ride. The prince ends up in a distant kingdom, marries, and eventually has a child, but loses track of his magical horse. After various twists, including the prince's return home with his family, the king resolves the friends' dispute by allowing them to share their earnings equally, recognizing the value of both their contributions.
</blockquote>

एगो सोनार आउ बढ़ही में बड़ी दोस्ती हल। दूनो सगरो साथै रहऽ हलन । एक दफे उनखनी सोचलन कि कहीं नोकरी करे जाय के चाहीं । ई सोच के दूनो इयार परदेश निकललन । कुछ दूर जा के एगो गाँव में ठहर के दूनों इयार विचार कयलन कि कमा के पइसा एके जगुन रखे के चाहीं । बढ़ही अप्पन काम करे लगल आउ सोनार सोना के बेपार करे लगल । ई तरह दूनो बड़ी मानी पइसा बटोर लेलक । कुछ दिन के बाद दूनो इयार घरे चललन आउ कहलन कि घरे चलके पइसा बाँटे के चाहीं । जब घरे अयलन तऽ पइसा बाँटे लगलन। सोनरा कहलक कि हम दू हिस्सा लेववऽ तऽ, बढ़ही कहलक कि हमरा आधे-आध करार हे । ऐही में दूनो के झगड़ा होवे लगल।
झगड़ा फरिआवे राजा भीजुन गेलन। ओहनी राजा से सब बेयान कहलन । तब राजा साहेब कहलन कि फैसला तुरत होयत । तोहनी अपन-अपन काम देखावऽ । तब सोनार कहलक कि ए राजा साहब, एगो बड़का गो तलाब बनावऽ, आउ हमरा छव भर सोना दऽ । तुरत पोखरा खना गेल आउ सोनार के सोना मिल गेल। सोनार एगो बढ़िया मछड़ी बना देलक आउ ओकरा पोखरा में छोड़ देलक । मछड़ी सउँसे तलाब के हिंड़ोर देलक । देखताहर खुस हो गेलन ।
 
राजा साहब अब बढ़ही से अप्पन हुनर देखावे ला कहलन, बढ़हिया एगो लकड़ी माँगलक तो तुरते मिल गेल। ऊ एगो बढ़िया घोड़ा बना देलक आउ कहलक कि अब एकरा पर कोई अदमी के चढ़ाव, कोई चढ़े ला तइयारे न होवे। तब राजा कहलन कि जे एकरा पर चढ़त ओकरा आधा राज-पाट लिख देल जायत। कोई न गछलक तो अंत में राजा के बेटा तइयार भेल। जब ओकरा पर चढ़ल तो बढ़हिया उड़ेवाला घोड़ा के स्प्रिंग चाँप देलक, बाकि रुकेवाला न बतौलक। से राजा के बेटा उड़इत-उड़इत बड़ी दूर चल गेल। एक-ब-एक बंद होवेवाला स्प्रिंग पर हाथ पड़ल, तो घोड़ा एगो शहर में उतरल। उहाँ के राजा के बेटी ओकरा देख के मोहा गेल आउ सादी करे ला तइयार हो गेल। 

राजकुमार गिल-पिल होके सादी कर लेलक। साल भर उहाँ रह चुकलक तो ओकर जनाना के गरभ रह गेल। ऊ उहाँ से रोसगद्दी कराके चललक । राह में उनकर मेहरारू कहलक कि घोड़ा गिरावऽ, हमर मिजाज खराब है। राजकुमार देखलक तो सगरो पानी हे। कनहूँ जमीन नजरे न आवे। एक जगुन टिल्हा देख के ओकरे पर ऊ अप्पन घोड़ा गिरौलक । घोड़ा के उतरते रानी के एगो लड़का पैदा लेलक । राजा के बेटा उहाँ से घोड़ा उड़ाके डगरिन बोलावे ला एगो बस्ती में गेलक । गाँव से बाहरे घोड़ा उतार के छोड़ देलक, आउ अपने गाँव में गेलक । तब तक एगो चरवाहा ओकर घोड़ा के तूड़-ताड़ देलक । राज डगरिन के साथ अयलक तो घोड़ा के न देखलक । डगरिन तो लौट गेल आउ अपने एगो गिरहथ किहाँ नोकरी करे लगलक। 

ओन्ने ओकर मेहरारू कइसहूँ लइकवा के पोसलक, आउ जब ऊ खेले जुकुत हो गेल तो एगो बनिया ओही समुन्दर से बेपार कयले घरे लौटल जाइत हले । ऊ एगो सुन्नर लइका आउ ओकर माय के देखलक तो ओकरा से बेटी के नाता लगा के अप्पन घरे ले गेल । कुछ दिन ऊ उहाँ रहल। ओकरा बाद बनिवाँ से कहलक कि ''हम तीरथ करे जायम, कुछ पइसा द आउ लइकवा के तूंही रखऽ ।'' एगो मल्लाह आउ अपने नाव पर चढ़के ऊ चलल । जाके अप्पन नाव ओही घाट पर लगौलक जहाँ घोड़वा तोड़ल गेल हल। ऊ गाँव में जाके ढिंढोरा पिटा देलक कि भाई सउंसे गाँव के अदमी में से जे काठ के घोड़ा के खिस्सा कहत, ओकरे से हम सादी कर लेम । कोई अदमी काठ के घोड़ा के बारे में जानते न हल, तो कहे कउन? बाकि जब ओकर पहिलका मरद ई बात सुनलक तो काठ के घोड़ा के बेयान बता देलक । एकरा बाद औरतिया अप्पन असली मरद के साथे नाव पर चढ़के बनिवाँ के घरे चल आयल।
 
इहाँ आन के कुछ दिन ओहनी दूनो रहलन, आउ बनियाँ के धरम बेटी कहलक कि अब हम अप्पन वतन जायम। हमरा अप्पन बेकती से भेंट हो गेल हे। राजकुमार उहाँ से अप्पन औरत आउ लड़का के साथ घरे चललक। चलत-चलते दू-चार दिन में अप्पन घरे पहुँच गेलक। पहुँचते राजा साहेब बड़ी खुस भेलन। राजकुमार अप्पन बीतल सब कहानी कह सुनौलन। तब राजा बढ़ही आउ सोनार के फैसला सुनौलक कि ''दूनो के अच्छा काम हे ! दूनो आधा-आधा रुपेया बाँट ले जा!'' ओहनी आधा-आधा रुपेया बाँट के घरे चल अयलन।

<details>
<summary>See translation</summary>

Once there were two close friends, a goldsmith and a woodworker. They lived together and one day they decided that they should go out and find jobs. With this thought, both friends set off for a foreign land. After traveling a short distance, they stopped in a village and decided that they should make money and keep it in one place. The woodworker started working on his craft while the goldsmith began trading in gold. In this way, both of them amassed a good amount of money. After some days, the friends returned home and said that they should divide the money they had earned. When they got home, they started dividing the money. The goldsmith said that he would take two shares, but the woodworker insisted on splitting it equally. This led to a quarrel between them.

The argument reached the king, who was informed of the matter. The king said that he would make a decision immediately and instructed both to show their work. The goldsmith then requested the king to create a large pond and give him six measures of gold. Immediately, the pond was dug and the goldsmith received the gold. The goldsmith crafted a beautiful boat and set it afloat in the pond. The boat navigated all over the pond, and everyone watching was delighted.

Now, the king asked the woodworker to showcase his skills. The woodworker asked for a piece of wood, which was immediately provided. He then crafted an excellent horse and stated that no person would be able to ride it. The king declared that whoever would ride the horse would get half of his kingdom. No one dared to ride it, until finally, the king's son volunteered. As soon as he mounted the horse, it sprang into the air but did not stop. The king's son flew far away. Eventually, the spring mechanism on the horse slowed down, and it landed in a city. The king's daughter saw him and was enamored, ready to marry him.

The prince married, enjoying life there. After a year, his wife became pregnant. He arranged a journey back home. On the way, his wife asked him to bring the horse down as she was feeling unwell. The prince saw that there was nothing around, just water, with no land in sight. Spotting a small hill, he landed the horse there, and the queen gave birth to a boy. The king's son then rode off to call the villagers for news. He dismounted the horse outside the village and went into his own village. Meanwhile, a shepherd began to graze his horse. When the king's son returned, he found the horse missing. The villagers returned, and he started working under a farmer.

In time, his wife somehow raised their child. One day, a merchant who had been trading by the sea returned home and saw the beautiful child and his mother. He decided to marry the mother and took her home. After a few days, he told her, "I am going on a pilgrimage; give me some money, and you keep the child." A fisherman then boarded his boat, and off they went. They anchored their boat at the shore where the horse had been left. He went into the village and announced that he would marry whoever claimed the wooden horse. No one in the village knew about the wooden horse, so nobody came forward. But when her first husband heard this, he revealed the story of the wooden horse. After that, the woman boarded the boat with her real husband and went home to her merchant.

They both stayed there for some days, and then the merchant's wife said that it was time for her to return to her homeland as she had met her husband. The prince returned home with his wife and child. They reached home in two to four days. Upon their arrival, the king was very happy. The prince recounted the entire story of their adventures. Then the king announced a decision for the woodworker and the goldsmith, saying, "Both did well! Let them divide the money equally!" They shared the money and went home.
</details>