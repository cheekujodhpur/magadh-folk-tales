---
slug: "/mft-paink-karamat"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "विविध कथा"
title: "पैंक के करमात"
---
एक ठो पैंक हल। ऊ एगो बस्ती में गेल। उहाँ कहलक कि हमरा तेरह हर के बैल हे, बाछी-पोछी के लेखा नऽ हे। इहाँ आ के देखलक कि बाड़ी-बाछी हे, जे अइसन चोता हगऽ हे, कि अँगनो लीपे भर नऽ हे। बड़ा दगा देलक पैंक! 
कह गेल पैंक कि तेरह कोठी चाउर हे, कोठा-खुद्दी के लेखा-जोखा नऽ हे। आँख से देखली - पइला पर धान, माँड़ो चुअऽ नऽ हे ! बड़ा दगा देलन पैंक! 
कह गेलन पैंक कि सोना-रूपा ढेर हे, काँसा-पीत्तर के लेखा-जोखा नऽ हे। आँखि देखवलन कि फुटली छिपनिया, कि पनियो रहे योग नऽ हे। बड़ा दगा देलन हो पैंक! 

कह गेलन पैंक कि तेरह थान लूगा हे, फाटल-पुरान के लेखा-जोखा नऽ हे। आँखि देखवलन फटली लुगरिया, जे पेंवनो साटे जोग नऽ हे। बड़ा दगा देलऽ हो पैंक॥ 