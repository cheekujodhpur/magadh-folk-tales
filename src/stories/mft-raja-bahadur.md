---
slug: "mft-raja-bahadur"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "अलौकिक चमत्‍कार कथा"
title: "राजा के बहादुरी"
tags: "king, wrestling, revenge, demons, resilience"
---
<blockquote>
The story is about a powerful king and his only son, who is a skilled wrestler. One day, the king heroically defeats a rampaging elephant. However, he becomes embroiled in conflict with a shepherd who refuses to remove his sheep from the king's cherished garden. In a fit of rage, the king kills the sheep and the shepherd, leading the shepherd's relatives to seek revenge by summoning demons to kill the king. The clever king devises a plan by using a dummy to trick the demons, ultimately defeating them. The shepherds then summon tigers to seek further vengeance, but again the king prevails by killing the tigers as well. Despite all attempts to harm him, the king survives, showcasing his strength and resilience.
</blockquote>

एगो हलन राजा जी । उनका एक्के गो लइके हलइन । खाय-पीये के तो कुछ कमिए न हलइन। उनकर बेटा बड़ी पहलवान निकललइन । एक दिन एगो बड़ी मतवाला हाथी सब अदमी के खदेरइत हल। जब ई राजा जी ओकरा देखलन, तब अइसन तबड़ाक मारलन कि हाथी सौ कोस पर जा के गिरल आउ अलअला के मर गेल। 

राजा जी के बड़ी सुन्नर बगइचा हले । ऊ ओकर अप्पन जानो से बढ़ के जानऽ हलन। राजा जी रोज ओहिजे सूतऽ हलन । एक दिन एगो गड़ेरिया उनकर बाग में आयल आउ सब भेंड़ी के घुसा देलक । राजा केतनो कहलन कि अप्पन भेंड़ी के निकाल नऽ तऽ मार देबउ । ऊ  नऽ मानलक आउ कहलक कि देख हिवे तूं का कर हऽ ?  तब राजा घरे गेलन आउ अप्पन सोंटा ले अयलन । अइसन ऊ सोंटा हल कि राजा जेतना अदमी के मारे ला चाहऽ हलन ओतना अदमी मर जा हल । 

बगइचा में जाके राजा जी अप्पन सोंटा चलवलन। ओकरा से जेतना भेंड़ी हल आउ जेतना भेंड़ी के चरवाहा हल, सब के मुँड़ी कट गेल। 

तब उन खनी सब चरवहन के सम्बन्धी सब राजा जी के मारे ला सोचलन । गड़ेरिया सब ओही रात के सात सौ दैत्य के नेवत देलक । उनकर मेहरारू के ई मालूम भेल कि आज राजा जी नऽ बचतन । तब रानी राजा जी के खूब मना कयलन कि आज मत जा। तब राजा कहलन कि हम तुरत आ जाम। एतना कहके राजा बगइचा में चल गेलन । बगइचा में ऊ जहाँ सूतल हलन उहाँ एगो पेटारी रख देलन, आउ ओकरा चद्दर-उद्दर ओढ़ा के अइसन रख देलन कि लगे, राजा जी सूतल हथ। अपने जाके एगो आम के पेड़ पर चढ़ गेलन । जब रात के सब दैत्य आयल तब कहलक कि अच्छे । आज तो रजवा के खयवे करबइ। ओकरा में एगो दैतवा कहलकइ कि आज तो इनका खयबे करबहीं बाकि पाँच फेरा घूम के खाही, तब ठीक होतई । सब दैत्य पाँच फेरा घूम के राजा के खाय ला ओढ़ावल कपड़ा उठवलक तो देखइत हे कि एगो खाली पेटारी रखल हे। तब सब दैतवा मिल के ऊ सब कपड़े नोचे लगल। तब राजा ऊपरे से अइसन सोंटा झारलन कि सब दैत्य के मुँड़ी कट गेल । 

राजा पेड़ पर से उतर के सीधे घरे चल अयलन । तब सब गड़ेरियन भोरे सुनलन कि राजा सब दैतवन के मार देलन हे । तब ऊ सब सोचलन कि ई राजा के कइसहु मारे के चाहीं । तब सब जा के जंगल में सब बाघ के नेवत देलन, फिनू राजा जी के इयार उनकर मेहरारू से कहलन कि आज उनका ला बड़ी मानी बाघ नेवतलव हे। तब राजा ओइसहीं रात के अप्पन बगइचा में जाय लगलन । तब रानी कहलन कि आज हम तोरा कोई हालत में नऽ जाय देबवऽ । कइसहुँ राजा जी बगइचा में चल अयलन। ओइसहीं बाना बनाके ऊ पेड़ पर चढ़ गेलन । राजा सोंटा से सब बघवन के मार देलन। राजा जी नहिए मरलन। गड़ेरियन के सब उपाय निष्फल भेल। 

<details>
<summary>See translation</summary>

Once there was a king. He had only one son. There was no shortage of food and drink for them. His son turned out to be a great wrestler. One day, a huge drunk elephant was rampaging and throwing everyone around. When the king saw it, he struck the elephant with such force that it fell down a hundred miles away and died instantly.

The king had a beautiful garden. He cherished it more than his own life. The king would sleep there every day. One day, a shepherd came into his garden and let all his sheep roam freely. The king kept telling him to take his sheep out or he would kill him. But the shepherd wouldn't listen and said, "Let me see what you can do!" Then the king went home and brought out his club. This club was so powerful that it could kill as many people as the king desired.

Entering the garden, the king swung his club. Every sheep and the shepherd were killed in an instant. 

Then the shepherds, who were relatives of those killed, plotted against the king. That night, the shepherd called upon seven hundred demons. His wife found out that the king would not survive this time. So the queen earnestly advised the king not to go. The king replied, "I will return shortly." Saying this, he went into the garden. In the garden, where he was accustomed to sleeping, he placed a dummy in his bed and covered it with sheets so it looked like he was resting. He climbed up a mango tree.

When all the demons arrived at night, they said, "Great! Tonight we will feast on the king." One of the demons suggested that they should first circle around five times before eating him to ensure everything goes well. All the demons circled around five times and when they lifted the sheets to take the king, they found just an empty dummy. 

All the demons then joined together and started tearing at the clothes. At that moment, the king leapt out and struck with his club, killing all the demons.

The king then climbed down from the tree and went straight home. In the morning the shepherds learned that the king had killed all the demons. They then figured that the king had to be killed. They went into the forest and summoned all the tigers. The king's friends also informed his wife that a strong tiger would be summoned to deal with the king today. Despite this, the king was determined to go to his garden that very night. The queen said, "Today I will not let you go under any circumstance!" Nevertheless, the king went to the garden. Disguising himself, he climbed up a tree. The king killed all the tigers with his club. The king did not die. All the efforts of the shepherds were in vain.
</details>