---
slug: "mft-chatur-rajkumari"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "प्रेम-कथा"
title: "चतुर राजकुमारी"
tags: "prince, princess, humility, self-reflection, adventure"
---
<blockquote>
The story is about a prince who insists on marrying a girl willing to slap him five times a day. When a determined princess agrees, she initially uses the opportunity to challenge him to earn something before she fulfills his demand. The prince ventures out to prove his worth but faces a series of absurd and humiliating experiences, leading to his punishment and a change in appearance.

Meanwhile, the princess's mother, the queen, learns the truth about the prince's misadventures through a dream and embarks on a pilgrimage to help him. She discovers the existence of the deceptive crane and the monkeys, proving the prince's claims true. Upon returning, she secures the prince's release from his punishment and helps him regain his dignity.

In the end, when the prince returns to the palace and recalls his slap condition, he is confronted by the reality of his situation, leading to his transformation and eventual happiness. The story emphasizes themes of humility, the value of true worth, and the importance of self-reflection.
</blockquote>

एगो राजा हलन। ओकरा एक्के गो बेटा हल। राजकुमार के सादी ला बड़ी मानी कुटुम आवऽ हलन, बाकि राजकुमार कहलन कि जे हम्मर पाँच लाती रोज सहत, ओकरे से हम सादी करम । ई सुन के सब कुटुम भाग जाथ। एक दिन एगो राजा राजकुमार के सादी ला पूछे ला आयल । राजकुमार अप्पन सर्त सुनौलन तो राजा सुन के अप्पन घरे लौट गेलन । घरे रानी पूछलन कि लइका ठीक होलवऽ कि नऽ ? तब राजा उहाँ के सब हाल आउ लड़का के सर्त सुना देलन । बीचे में उनकर लड़की बोलल कि हम पाँच लाती रोज खाय ला तैयार ही । ई करार पर शादी तय हो गेल। 

जब इहाँ महल में राजकुमार के रानी आयल तब रात में ऊ अप्पन महल में गेलन । पहिले एक लाती ऊ पलंग पर देलन तो इयाद पड़ल कि पाँच लात मारली नऽ । तो रानी पूछ देलन कि काहे खड़ा हऽ ? तब राजकुमार कहलन कि 'हमरा पाँच लात मारे के चाहइत हल !' तो रानी कहलन कि 'कउन कमाई पर? पहिले हमरा कमा के देखा दऽ तो फिर मारिहँऽ!' एतना सुन के राजकुमार कमाय ला घर से निकल गेलन । 
 
रास्ता में सोचलन कि हम ऊ राज में चलीं जहाँ के सब बात अजगुत हो हे। उहाँ सच देख के गेला पर उहाँ के राजा झूठ सीध कर दे हल। जब राजकुमार ऊ राज में पहुँचलन, तो देखइत हथ कि बड़ी मानी बगुला कंठस्थ रमायन पढ़इत हथ । ओकरा से आगे ऊ राजा के राज के गाँव के पास एगो नदी बहइत देखलन । ओकरा में वानर नाव खेवइत हल । राजकुमार सोचलन कि ई बड़ी सच्चा देस हे । उहाँ से राजा के पास गेलन आउ कहलन कि अपने के देस बड़ी सच्चा हे । सुन के राजा अपन मुंसी के लिखे ला हुकुम देलन । राजकुमार बगुला आउ वानर के काम बतौलन आउ मुंसी जी ऊ बात के लिख लेलन । तीनो फिन ऊ घटना के देखे चललन । जब उहाँ पहुँचलन तो सब झूठा हल। फिन लौट के अयलन तो राजकुमार के सजाय मिलल। राजकुमार सजाय पा के एक तेली के कोल्हू में जोतल गेलन। जोतइते-जोतइते उनकर घेंची में रिठा के घट्टा पड़ गेल, आउ मोछ-दाढ़ी-नौह सब बढ़के बैल के तरह हो गेल । 

इधर राजकुमार के रानी एक रात ई सब बात के सपना में देखलन, आउ ससुर से कह सुनौलन कि बाबूजी हम तीरथ करे जायम, हमरा कुछ पैसा चाही आउ एगो कुत्ता आउ एगो बाज चाहीं । रानी ई सब लेके चललन। ऊ राज में जा के देखलन तो सच्चे में बगुला रमायन पढ़इत हे । उहाँ बाज के बइठा देलन कि एक्को बगुला कहीं भागे न पावे। फिनो आगे गेलन तो वानर के नाव खेवइत देखलन । उहाँ कुत्ता के बइठा देलन कि कोई वानर भागे न पावे । 

रानी फिन ऊ राज के राजा के पास गेलन । जा के कहलन कि अपने के देस बड़ी सच्चा हे । एकरा पर राजा अप्पन मुंसी से सब बात लिखौलन आउ तीनो जाँच में निकललन । आन के देखलन तो ठीके में वानर नाव खेवइत हे आउ बगुला रमायन पढ़इत हे। तीनों लौट के दरबार में पहुँचलन। राजा इनाम देवे ला चाहलन। सपना के बात इयाद करके रानी अपना मरदाना के छोड़वे ला राजा से कहलन कि तेली के कोल्हू में जोतल अदमी के दे देल जाय । राजा ऊ अदमी के दे देलन । रानी उनका बनमानुख के तरह देखलन आउ एगो बजार में लौलन । हर-हजामत बनवा के नेहवा धोआ के ओकर नौह-केस ओकरे अँगोछा में ऊ बाँधके ले लेलन । रानी ओकरा दोसरा कपड़ा पेन्हा के आउ कुछ पइसा दे के उहईं छोड़ देलन, आउ अप्पन घरे कुत्ता आउ बाघ लेके पहुँच गेलन।
 
कुछ दिन के बाद राजकुमार भी अप्पन घरे पहुँचलन। रात में ऊ अप्पन महल में गेलन तो पलंग पर एक लात रखते इयाद पड़ल कि पाँच लात मारली नऽ । तब रानी पूछलन कि हे खड़ा हऽ ? एकरा पर राजकुमार कहलन कि हम्मर पाँच लात मारे के नेम हल से नऽ मारली ! तब रानी अप्पन बकसा से अँगोछा निकाल के कहलन कि ई केकर अँगोछा हे? ऊ खोल के देखा देलन कि एही कमाई पर लात मारवऽ ?  आउ भी जरा अप्पन घेंची के तमासा देख लऽ तऽ मारिहँऽ! तब तो राजकुमार मूरछित होके गिर परलन आउ बड़ी देरी बाद ऊ होस में अयलन। ता दिन से राजकुमार बढ़िया से रहके खुसी से दिन बितावे लगलन। 


<details>
<summary>See translation</summary>

Once upon a time, there was a king who had only one son. Many respectable families wished to marry their daughters to the prince, but the prince declared that he would marry only the girl who would give him five slaps every day. Upon hearing this, all the families backed away. One day a king came to ask the prince for marriage. When the prince stated his condition, the king returned home. The queen asked him if everything was alright with the boy. The king explained the whole situation and the terms set by the prince. In the midst of this conversation, their daughter spoke up, saying that she was ready to give five slaps every day. Thus, the marriage was arranged.

When the princess came to the palace, she went to her room at night. When she placed one slap on the prince's face, she remembered that he had asked for five. So she asked, "Why are you standing there?" The prince replied, "I had asked for five slaps!" To which the princess said, "On what basis? First, show me what you have earned; then I'll slap you!" Hearing this, the prince went out into the world to earn something.

On the way, he thought he would go to that kingdom where everything was wonderful. However, upon seeing the reality there, he found the king to be a liar. When the prince reached that kingdom, he saw a respected crane reciting the Ramayana. Ahead of it, he saw a river near the king’s village where monkeys were rowing boats. The prince thought this must be a genuinely truthful place. He went to the king and told him that his kingdom was very truthful. Hearing this, the king ordered his clerk to write it down. The prince explained the crane's and the monkeys' jobs, and the clerk noted it down. All three of them went to see the events after that. Upon arriving there, they found everything to be false. When they returned, the prince was punished. He was yoked to a tailor's oil press. While working there, a soapberry tree fell into his oxen's yoke, and his beard and mustache grew like a bull's.

Meanwhile, the princess had a dream one night regarding all these happenings, and she told her father that she wanted to go on a pilgrimage and needed some money, a dog, and a hawk. The queen took all these things and went to that kingdom. There, she indeed found the crane reading the Ramayana. She placed the hawk nearby so that the crane wouldn’t escape. Further ahead, she saw the monkeys rowing the boat and placed the dog there, ensuring that no monkeys would escape either.

The queen then went to the king of that kingdom and told him that his land was indeed truthful. In response, the king had his clerk write down the entire story, and upon checking, all three turned out to be correct. Upon seeing this, the king wanted to bestow a reward. Remembering her dream, the queen requested the king to set free the man who was yoked in the oil press. The king granted her this request. The queen saw him looking like a human and took him to a market. After getting him groomed and washed, she tied his locks in his scarf. The queen then clothed him in different attire, gave him some money, and left him there, returning home with the dog and the hawk.

A few days later, the prince also returned to his palace. At night, when he went to his room, he remembered he had asked for five slaps. The queen asked, "Why are you standing there?" To which the prince replied, "I had a condition of receiving five slaps!" Then the queen took out a scarf from her bag and asked, "Whose scarf is this?" She opened it to reveal, "On this earnings, you want slaps? And look at your appearance as well!" Then the prince fell unconscious and, after a while, regained his senses. From that day onward, the prince lived happily and spent his days joyfully.
</details>