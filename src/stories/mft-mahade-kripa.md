---
slug: "mft-mahade-kripa"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "प्रेम-कथा"
title: "महादे (व) के किरपा"
tags: "king, Mahadev, princess, marriage, battle"
---
<blockquote>
The story revolves around a king who, while worshipping, is approached by the king's daughter. After he fails to respond to her, she leaves a message on his blanket, prompting him to despair and commit suicide. However, Mahadev (Lord Shiva) and Parvati intervene, and Mahadev revives the king by reassembling his body and bestowing him with nectar.

After regaining life, the king seeks the hand of the princess but faces opposition from her father, leading to a fierce battle—eventually won with the help of Mahadev. The king marries the princess but later encounters a river queen who captivates him, resulting in another marriage. Ultimately, he returns to his kingdom with both queens and the river's blessings, living happily with his three queens and ruling wisely.
</blockquote>

एगो पछिम देस के राजा हल । ओकरा बिआह हो गेल हल, बाकि ओकर मन में एगो दूसर सुन्नर लड़की से बिआह करे के ललसा हल, से ऊ घरे से निकल के पूरब देस में चल गेल। जाइते-जाइते एगो जंगल में पहुँचल आउ तपस्या करे लगल । पूजा करते-करते बड़ी दिन भे गेल, तो ओकर पहिलकी मेहरारू एगो ''कउवा'' के भेजलक, तो ऊ कउवा आन के कहलक कि तोर मेहरारू बिजोग में जर के मरल जाइत हथुन। तइयो ई बात सुन के राजा के मन न पसीजल, आउ ऊ कहलक कि जब तक हमर दोसर बिआह न होयत, तब तक हम कुछो न सुनव। 

ऊ पूजा करते-करते सूत गेल तो एक दिन ऊ देस के राजा के बेटी ओकरा भीरू आयल, आउ राजा के उठावे लगल बाकि राजा न उठल, तो ओकर चद्दर पर अपन हाल लिख के चल गेल । राजा उठल तो चद्दर पर के लिखल पढ़लक । पढ़ के ऊ बड़ी अफसोस में पड़ गेल आउ, अप्पन सरीर के अपने तरवार से दू टुकड़ा कर लेलक । साँझ के महादे(व) आउ पारवती जी घूमे जाइत हलन । पार्वती जी ओकरा देख के कहलन कि ई तोरा बड़ी पूजा-पाठ करकवऽ हे । जब तक एकरा न जी अयबऽ, तब तक हम आगे न जबवऽ । महादेव जी पारवती जी के बात सुन के राजा के धड़ के दूनो टुकड़ी के एक साथ जोड़ के अमरित छींट देलन, आउ राजा जी गेल । 

राजा उठ के ऊ लड़की के खोज में चलल । ऊ ऊहाँ के राजा के पास गेल आउ ऊ लड़की से सादी करे ला कहलक। राजा तइयार न भेल, तो ई राजा लड़ाई करे ला तइयार हो गेल । दूनो राजा में लड़ाई होवे लगल। ई राजा तो अकेले हल। कइसे पार पावथ ! से महादे(व) जी के सुमिरलक । महादे(व) जी भूत-परेत के साथे उहाँ आ गेलन। खूब लड़ाई भेल। अब तो ऊ राजा अप्पन लड़की से राजा के साथ बिआह कर देलक। सादी करके राजा रानी के साथ अप्पन घरे चलल। 

ओकरा घमंड भे गेल कि हमर रानी से बढ़के कोई दोसर सुन्नर न हे । राह में रजवा जाइत हल कि एगो बड़का गो नदी पड़ल। नाव पर ऊ पार हो गेल, तो बड़ी जोर से आन्ही-बूनी आयल आउ नाव डूब गेल । पानी में राजा नदी के रानी के देखलक, तो ओकरा देख के बेहोस हो गेल। कुछ देर के बाद होस आयल तो नदी के रानी भी ओकरा से परेम करे लगलक । राजा ओकरो से सादी कर के उहईं रहे लगल। ऊ रानी भी उहईं आ गेल।

कुछ दिना के बाद राजा के अप्पन देस के इयाद आयल, तो घरे चले ला कहलक। सब मिल के घरे चले लगलन, तो नदी उनका एगो कंगना आउ मोर देलक । ओहनी सब मोर पर बइठलन, आउ ऊ उड़के एहनी तीनों के रजवा के देस में पहुँचा देलक । इहाँ आन के राजा अप्पन तीनों रानी के साथ परेम से रहे लगल, आउ बढ़िया से राज-पाट करे लगल । 


<details>
<summary>See translation</summary>

One day, while performing his worship, the king's daughter approached him. The king began to get up, but he didn't rise, so she wrote about her condition on his blanket and left. When the king finally woke up, he read what was written on the blanket. After reading it, he fell into deep sorrow and cut his body into two pieces with his sword. In the evening, Mahadev and Parvati were wandering about. When Parvati saw him, she said that he must have performed a great deal of worship. Until he revives, I will not move forward. After hearing Parvati's words, Mahadev joined the two pieces of the king's body together and sprinkled nectar on them, bringing the king back to life.

The king then set out in search of the girl. He went to her father, the king, and asked for her hand in marriage. When the king refused, this king prepared for battle. A fierce fight broke out between the two kings. This king was alone, and he wondered how he would overcome this situation. He remembered Mahadev. Mahadev arrived there with spirits and ghosts. A tremendous battle ensued. Eventually, the king married the girl and returned home with her.

He became so proud thinking that no one was more beautiful than his queen. On the way home, they came across a large river. After crossing it on a boat, a strong storm arose that capsized the boat. In the water, the king saw the river queen, and upon seeing her, he fainted. After a while, when he regained consciousness, the river queen began to love him as well. The king married her and stayed there with her.

After a few days, the king remembered his own kingdom and decided to return home. As they all journeyed back, the river gifted them a bracelet and a peacock. They all sat on the peacock, which flew them to the king's kingdom. There, he lived happily with his three queens and ruled beautifully.
</details>