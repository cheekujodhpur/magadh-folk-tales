---
slug: "mft-shiva-parvati"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "अलौकिक चमत्‍कार कथा"
title: "औघड़दानी शिव-पार्वती"
tags: "king, divine intervention, family, mythology, sacrifice"
---
<blockquote>
The story revolves around a wealthy king who, despite his riches, finds himself devoid of farmers and decides to set his granary on fire, inadvertently attracting the attention of the gods. As a result of his actions, he is blessed with a son who, however, is doomed to die at the age of twelve. The king raises the boy happily, but as he turns twelve, the prince ventures into the forest where he cries out, attracting the attention of Goddess Parvati and Lord Shiva. They witness various attempts by a god to take the prince's life, but with divine intervention, he is saved from multiple fatal threats.

Ultimately, after celebrating his potential death through a feast, the prince returns home with food and riches. His parents, initially grieving and blind from sorrow, regain their sight upon seeing him, leading to a joyous reunion. The story concludes with the king and queen expressing gratitude to Shiva and Parvati, offering them a temple for worship, highlighting themes of divine intervention, love, and the restoration of familial bonds.
</blockquote>

एगो हले राजा । ऊ बड़ी धनवान राजा हले। ओकरा ही खाय ओला कोई नऽ हले। अनाज से सब कोठी भर गेल हले से ऊ एक दिन अप्पन कोठी में आग लगा देलक । ओकर धुआँ अकास में उड़ल आउ इनरासन भी ओकरा से डोल गेल। उहाँ इनर भगवान समझलन कि कोई यज्ञ कयलक हे। ऊ आन के पूछलन कि ''ओ बच्चाए केंवाड़ी खोल । तूं काहे ला एतना धन जरवलऽ हे? का सोच के अइसन काम कयलऽ हे ?  राजा कहलन कि 'हमरा बड़ी मानी धन हले बाकि कोई खनिहारे नऽ हले ।'  भगवान कहलन कि तोरा एगो बेटा होतवऽ । तूं जहाँ बारह आम के एगो घउद के देखिहँऽ तऽ बायाँ हाथे मारिहँऽ आउ दहिना हाथे लोकिहँऽ । आन के अप्पन रानी के खिआ दीहँऽ । नौ महीना के बाद एगो लइका जनम लेतवऽ बाकि ऊ लइकवा बारहे बरस जितवऽ फिरो मर जतवऽ । 

राजा बारह आमओला घउद आन के रानी के खिया देलन। रानी के नौ महीना के बाद एगो लइका जनम लेलक । राजा ओकरा, खूब बढ़िया से पोसलन आउ पढ़ा-लिखा के बड़ा कयलन । जब बारह बरिस हो गेल आउ मरे के बेरा भेल तो लइकवा अप्पन माँय-बाप से कहलक कि अब हम बाहर जबव । राजा के लइका बाहर जंगल में चल गेलन। 

एने राजा आउ रानी रोयते-रोयते आन्हर हो गेलन । राजकुमार एगो पेड़ के नीचे बइठ गेलन आउ रोवे लगलन । ऊ जार-बेजार रोवइत हलन कि पार्वती जी आउ शिव जी ओही राह से सैर करे जाइत हलन। पार्वती जी रोवाई सुन के शिवजी से कहलन कि चलऽ देख लऽ कि ई जंगल में सुनसान में अकेले कउन रोइत है । शिवजी कहलन कि मेहरारू के नखरा होवऽ हे, अइसही रोइत होत। तऽ पार्वती जी कहलन कि तूं जयबऽ तऽ जा। हम देखे जाइत ही। तब दूनों परानी ऊ लइकवा के देखे अयलन ।  

पार्वती जी ओकरा से पूछलन तू काहे ला रोइत है । लइकवा कहलक कि अब हम तुरते दू मिनट में मर जायब। ये ही ला रोइत ही, ओहनी दूनों ठहर गेलन आउ देखइत हथ कि ओकरा परान लेवे ला भूत-परेत आवे लगल । शिवजी आउ पार्वती जी लुका लेके मारे लगलन । 

भगवान सोचलन कि अब तो ई मरवे न करत, तो ओकरा पिआस लगौलन । लइकवा इनरा में पानी भरे गेल। पानी भरल चाहइत हले कि शिवजी आउ पार्वती जी ओकरा लोक लेलन । फिनो भगवान जी सोचलन कि अब ओकरा कइसे मारीं, से भगवान जी जोर से घामा उगवलन । गरमी के मारे ऊ पेड़ भीरू गेल आउ पेड़ टूट-टूट के गिरे  लगल। तऽ शिव-पार्वती लइका के लेके आगे हट गेलन । 

तऽ भगवान जी सोचलन कि अब एकरा कइसे मारीं। तऽ सोचलन कि एकरा विआह होयत आउ चउका पर बइठत। उहंई एगो बीच्छा बना के कटा देम आउ मर जायत । जब ओकरा सादी होवे लगल आउ चउका पर बइठल तो ओकरा गोड़ पर बीच्छा निकलल । शिव आउ पार्वती कहलन कि हटावऽ पैर बच्चा, हटीवऽ पैर बच्चा। ऊ गोड़  हटवलक आउ बीच्छा के मार देलक। फिनों भगवान सोचे लगलन। 

फिनों ऊ सोचलन- अबरी एकरा कोहबर में एगो गोहुमन साँप निकलत आउ काट देत । ओही घड़ी ऊ मर जायत । कोहबर मिलल तो छप्पर में से पहले बड़का गो गोहुमन सांप निकलल । शिवजी पार्वती जी से पूछलन कि देखइत हऽ कुच्छो ? पार्वती जी कहलन कि हम सब कुछ देखइत ही । साँप जइसहीं नीचे आयल पार्वती जी एगो तलवार से सांप के मारलन आउ साँप मर गेल। ओकरा ओड़िया से झाँक देलन । 

ई घड़ी ऊ लइकता के सब काल खतम हो गल । ऊ अप्पन ससुरा से कहलक कि अब हमरा रोसगदी कर दऽ। ऊ रोसगदी करा के  अन्न-धन के साथ अप्‍पन गाँव में गेल । ओकर लड़कई के साथी दउड़ के जाके राजा-रानी के कहलक कि तोर बेटा आवइत हथुन। राजा कहलन कि हमर बेटा जो बड़ी दिने मर गेलक हे । लइका जब दुआरी पर आ गेल तो राजा-रानी दउड़ गेलन आउ उनकर आँख एक-ब-एक खुल गेल । ऊ देखे लगलन । इहाँ बड़ी खुशी के साथ अपन बेटा-पुतोह के दुलारे लगलन। शिव-पार्वती के देख के ओहनी पूछलन कि अपने के हम का देईं आउ कइसे पूजा करीं । पार्वती आऊ शिवजी ला राजा-रानी सुन्दर मंदिर बना देलन आउ मंदिर में पूजा होवे लगल । 


<details>
<summary>See translation</summary>

Once there was a king. He was a very wealthy king. No one could eat what he had. His granaries were filled with grains, so one day he set fire to his own granary. The smoke rose into the sky, and the gods became confused, thinking a yajna (sacred fire ritual) was being performed. The gods asked, "Oh child, why are you burning all this wealth? What were you thinking when you did this?" The king replied, "I have a lot of wealth, but there are no farmers." The gods told him that he would have a son. "When you see a tree with twelve mangoes, hit it with your left hand and pick it with your right hand. Then you can feed your queen. After nine months, you will have a child, but that child will live only for twelve years before dying."

The king offered the twelve mangoes to the queen. After nine months, she gave birth to a boy. The king raised him very well and educated him. When the boy turned twelve, he told his parents, "Now I will go outside." The prince went out into the forest.

Meanwhile, the king and queen were grieving so much that they became blind. The prince sat under a tree and began to cry. He cried so loudly that Goddess Parvati and Lord Shiva, who were passing by, heard him. Parvati said to Shiva, "Let's go see who is crying alone in this deserted forest." Shiva replied, "Women can be temperamental; it’s probably just some crying." Parvati insisted, "You go; I will stay and watch." So both deities went to see the boy.

Parvati asked him why he was crying. The boy replied, "I am going to die in just two minutes. That’s why I am crying." Both deities stopped and saw that spirits were coming to take his life. Shiva and Parvati hid themselves and watched.

God thought, "Now he won't die, so I'll make him thirsty." The boy became thirsty. Just as he wanted to fill his thirst, Shiva and Parvati intervened to help him. Then God thought, "Now how should I kill him?" So He heated up the surroundings. The heat made even the tree tremble, and branches began to fall. Shiva and Parvati then moved away, taking the boy with them.

Then God thought, "Now how can I kill him?" He decided that he would get married and sit in the marriage chamber. There would be a scorpion that would bite him and he would die. When the time for his marriage came and he sat down in the chamber, a scorpion came out and bit him. Shiva and Parvati warned him, "Move your foot, child, move your foot!" He removed his foot and killed the scorpion. God began to think again.

Next, he thought that a big cobra would come out in the nuptial chamber and bite him. As soon as the wedding chamber was ready, a large cobra slithered out. Shiva asked Parvati, "Do you see anything?" Parvati replied, "I see everything." Just as the snake reached them, Parvati struck it down with a sword, and the snake died. They threw it aside.

At that moment, all the time for the boy was up. He told his in-laws, "Now prepare a feast for me." After the feast was prepared, he returned to his village with food and riches. His childhood friends rushed to tell the king and queen that their son was coming. The king said, "Our son has been dead for a long time." When the boy arrived at the door, the king and queen rushed out, and their eyes opened one by one. They began to see. Here, they joyfully embraced their son and daughter-in-law. Seeing Shiva and Parvati, they asked, "What can we offer you, and how should we worship you?" Parvati and Shiva received a beautiful temple from the king and queen, and worship began in the temple.
</details>