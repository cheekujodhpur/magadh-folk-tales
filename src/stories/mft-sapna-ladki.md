---
slug: "mft-sapna-ladki"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "अलौकिक चमत्‍कार कथा"
title: "सपना के हाल"
tags: "Brahmin, education, dreams, wisdom, cleverness"
---
<blockquote>
The story revolves around a poor Brahmin and his intelligent son who yearns for education. After the Brahmin arranges for a teacher to educate his son, the boy experiences a puzzling dream that he struggles to share with those around him, including the teacher and a king, due to their personal connections. Ultimately, the boy, when faced with the threat of execution for withholding his dream, is saved by a queen who provides a substitute heart to save him. 

Later, when the first king faces a challenge from another king regarding identifying a mother horse from her daughter, the boy cleverly devises a test using garbage to distinguish between the two horses. His successful identification leads to the second king losing his kingdom, resulting in a marriage proposal for the boy to the second king's daughter. The boy marries her, lives comfortably with his father-in-law, and ultimately highlights the power of wisdom and intelligence in overcoming obstacles.
</blockquote>

एगो ब्राह्मण हलै । ओकरा एके गो लड़का हलै ।  ऊ  सब कुछ में तेज हले, बाकि गरीब ब्राह्मण होवे से पढ़ा-लिख नैऽ सकै हलै । ओकर गाँव के लोग बड़ी कहलकै कि ये पंड़ी जी, तू अपन लड़कावा के पढ़ा देता हल, से तोहर लड़कावा पढ़े में बड़ी तेज हको। कुछ दिन के बाद ब्राह्मण एगो मास्टर से कहलकै कि ए गुरु जी, हम्मर लड़कावा के कोय तरह से पढ़ी देतो हलऽ तऽ बड़ी अच्छा होते हले। तऽ गुरुजी पढ़ावे लगलथिन । दुनों हमेसा एके साथे खा हलथी, पीअऽ हलथी, आउ रहऽ हलथी। 

कुछ दिन के बाद एक रात में लड़कावा एगो सपना देखलकै कि दूगो लड़की हमरा नेहावऽ हे आउ एगो अउरत पानी भर रहलै है। फिर निन्दिया टूट गेलै। तब ऊ हँसे लगलै। एकरा बाद काने लगलै। तब गुरु जी एकर कारन पूछे ला चाहलथी । लेकिन सोचलथी कि अभी रात हे से भोरे पूछवै । जब भोर भेलै तब नस्‍ता-पानी करे के बाद गुरु जी पूछे लगलथी कि आज रात में तू हँसे लगलहीं, आउ फिन काने काहे लगलहीं । तब लड़कावा कुछ नै बोललै । काहे से कि गुरु जी के भी दूगो लड़की हलै, आउ अपना अउरत हलै । एही से केतनों पूछलथिन बाकि नै कहलकै । अन्त में गुरु जी मारे ला दउड़लथी । तब ऊ लड़कावा भागे लगलै। 

भागते-भागते एगो राजा मिललै, ओकरा से सब हाल कह देलकै। राजा के दया आ गेलै । तब ओकरा लेके राजा घर चल गेलै । कुछ दिन के बाद सब बात जान गेलै, आउ लइकवा से पूछे लगलै कि तहिना तूं सपना में की देखलहीं हल? कि तोरा गुरु जी पूछलकौ हल तो नै बतौलहीं हल, से ऊ मारे लगलौ। बाकि ऊ राजा के भी नै बतौलकै । काहे कि राजा के भी दूगो बेटी हलै आउ अपना अउरत हलै । एही से राजा भी केतनो पूछलकै बाकि नै कहलकै । से खिसिया के राजा अप्पन जल्लाद से कहलकै कि जाव एकर करेजा काढ़ के लेले आवऽ ।

जब ऊ लड़कावा के ले जाय लगलै, तब रानी कहलकै कि ए जल्लाद, तोरा हम दू हजार रोपैया देहियौ से तूं ई लड़कावा के हमरा दे दे, आउ बानर के करेजा लान के राजा के दे दे। जल्लाद ऊ लड़कावा के दे देलकै, आउ दू हजार रोपैया ले लेलकै, आउ बानर के करेजा लाके राजा के दे देलकै । ऊ रानी के यहाँ छिपके रहे लगलै।

ओही समय में एगो राजा दूसर राजा के परीक्षा करऽ हलै । तो एक दिन ऊ राजा से चिट्ठी अयलै । ओकरा साथ दू गो घोड़ी भी हलै । चिट्ठिया में लिखल हलै कि ई दूनों घोड़ी में कउन माय है, आउ कउन बेटी हे। अगर तूं नै पहचनवै तो हम तोहर राज ले लेवौ, आउ अगर पहाचान जयवै तो हम्मर राज तूं ले लिहैं। राज के भारी फिकिर पड़लै। राजा सब हाल कह देलकै । तब रानी भी उदास रहे लगलै। रानी के उदास देख के लड़कावा पूछलकै। पूछला पर सब हाल मालुम होलै । तब लड़कावा कहलकै कि हम पहचान जैवे । 

दूसर दिन रानी कहलकै कि ए राजा, से एगो लड़का है, से कहऽ है कि हम पहचान जयवै । से जी-जान ओकर बकस देहौ, तब हम बोलयवो। राजा कहलकै कि जाव सो ले आवऽ । 

रानी ऊ लड़कावा के ले लैकै। लड़कावा राजा से कहलकै कि एक सड़क पर ढेर सान कूड़ा-करकट जमा कर के जरवा दीहिं।। राजा सब कुछ कर देलकै । तब दूनो घोड़िया के मँगावल गेलै । दूगो घुड़सवार दुनू पर सवार हो गेलै, आउ कूड़ा-करकट के ढेरवा से टपावे लगलै। एगो टाप गेलै से माँ हलै, आउ एगो नऽ टपलै से बेटी हलै । राजा एगो कागज में मां-बेटी लिख के गियरिया में बाँध देलकै। घोड़ी के छोड़ देलकै। 

दूसर राजा अप्पन राज के हार गेलै । ऊ राजा के एके गो बेटी हलै, से ऊ ई राजा के पास चिट्ठी लिखलकै कि अप्पन बेटा से हम्मर बेटी के सादी करलऽ । बड़ी धूम-धाम के साथ दूनो सादी भे गेल। ऊ लड़कावा अपना ससुर के इहाँ रहे लगल, आउ उहाँ के राज-पाट करे लगल । अब ऊ अप्पन पिता के भी बोला लेलकै, आउ अराम से रहे लगलै। बुद्धि से का न हो जा सकऽ हे । 
 

<details>
<summary>See translation</summary>

Once there was a Brahmin. He had only one son. The boy was very intelligent, but being a poor Brahmin, he could not afford education. The people of his village would often tell the Panditji, "You should get your son educated; he is quite bright." After a few days, the Brahmin approached a teacher and said, "O Guruji, if you could teach my son somehow, it would be wonderful." So, the Guruji began to teach him. They always ate, drank, and lived together.

After a few days, one night the boy dreamt that two girls were in love with him, and a woman was filling water. Then he woke up laughing. After that, he started to cry. The Guruji wanted to ask him the reason for this, but thought it would be better to wait until morning. When morning came, after having breakfast, the Guruji began to ask, "Last night, you were laughing, and then why did you start crying?" But the boy did not say anything because the Guruji had two daughters and a wife himself. That's why even though he was asked many times, the boy did not speak. Finally, the Guruji became angry and ran after the boy. Then the boy started to flee.

While running, he met a king and told him everything. The king felt pity for him. So, he took the boy home. After a few days, the king learned everything and began to ask the boy what he had seen in his dream. Since the king also had two daughters and a wife, the boy did not tell him either. The king, feeling frustrated, told his executioner to go and bring the boy's heart.

When the executioner was about to take the boy away, the queen said, "O executioner, I will give you two thousand rupees if you give this boy to me and bring the heart of a monkey to the king." The executioner gave the boy to the queen and took the two thousand rupees, and then brought the monkey's heart to the king. The boy hid at the queen's place.

At that time, another king was testing the first king. One day, a letter came from that king along with two horses. The letter stated which horse was the mother and which was the daughter. If you do not identify them, I will take your kingdom; if you do, then my kingdom will be yours. The king became very anxious and told everything to the courtiers. The queen was also sad. Seeing the queen sad, the boy asked. After inquiring, he learned the whole situation. Then the boy said, "I will recognize them."

The next day, the queen said, "O king, there is a boy who says he can identify them. Please grant him a chance." The king replied, "Go and bring him." 

The queen brought the boy. The boy told the king to gather a lot of garbage in the street and burn it. The king did everything as instructed. Then both horses were brought. Two horsemen mounted them and started to kick through the pile of garbage. One was kicked out, which was the mother, and the other was not kicked out, which was the daughter. The king wrote down "mother-daughter" on a paper and tied it to a horse. Then he set the horse free.

The second king lost his kingdom. He had only one daughter, so he wrote a letter to the first king, saying that he should marry his daughter to his son. There was a grand wedding ceremony for both. The boy began to stay with his father-in-law, and he started to rule there. Now he also brought his father there and lived comfortably. What cannot be achieved with wisdom?
</details>