---
slug: "mft-bhagman-bhala"
source: "मगध की लोक कथाएं : अनुशाीलन एवं संचयन"
author: "डॉ. राम प्रसाद सिंह"
section: "नीति कथा"
title: "भगमान जे करऽ हथिन से भले करऽ हथिन"
tags: "king, minister, sacrifice, wisdom, reconciliation"
---
<blockquote>
The story revolves around a king and his devoted minister, who often expresses the belief that "Whatever God does, does it for the best." After the king accidentally injures his finger while sharpening a sword, he becomes upset and dismisses the minister for repeating his saying during a time of distress. Later, during a hunting expedition, the king is captured by a tribe planning to sacrifice him, but they spare him due to his injury. Upon returning safely, the king realizes the wisdom behind the minister's words and reconciles with him, rewarding him for his loyalty. The minister reveals that had he not been dismissed, he would have accompanied the king and potentially faced the sacrifice himself, highlighting the unforeseen benefits of their earlier misfortune.
</blockquote>

एगो राजा हलथिन। उनकर एगो बजीर हलथिन। दूनों में बड़ी परेम हलई। दूनों एक दूसरा के बिन न रह सकऽ हलथिन । वजीर जी के एगो तकियाकलाम हलइ - ''भगमान जे करऽ हथिन, से भले कर हथिन।'' कभियो और कहियो कुच्छो घटित हो जाय, वजीर हरमेशा एही कह कर हलथिन। सुख के बात घटला पर तऽ ई बात कोई के भी भला लग सक हे, बाकि दुख के बात घटला पर कोई अइसन कहे, तऽ बुरा भी लग सकऽ हे। 

एक तुरी के घटना ई घटल, कि राजा अप्पन तलवार के चोखायल सान जाँचे ला ओकर धार के किनारी पर अप्पन अँगुरी चला रहलन हल, कि उनकर एगो अँगुरी कट गेल, आउ झर-झर खून बहे लगल। सूचना मिलते राजबैद दउड़ल अयलन, आउ अप्पन इलम आउ दवा के जोर से खून के बहना बन्द करके अँगुरी के जोड़ देलन, आउ ओकरा दवाई से भींगल लत्ता से बाँध देलन।
 
राजा बड़ी अफसोस कयलन कि कइसन मनहूस घरी हल, कि ऊ तलवार के चोख सान जाँचे ला ओकर धार के किनारी पर अप्पन अँगुली फिरैयलन हल। उनकर वजीर बगले में खड़ा हलन। राज के अफसोस सुनइत, ऊ अप्पन आदत के मुताबिक बोल देलन कि ''भगमान जे करऽ हथिन, से भले करऽ हथिन।'' 

उनकर ई तकियाकलाम सुनके राजा के बड़ी गुस्सा आयल। सोचलन कि एक त हम्मर अँगुरी कट गेल, एत्ता खून बहल, एत्ता दरद हो रहल हे, आउ ई वजीर कहे हे कि ''भगमान जे करऽ हथिन, से भले करऽ हथिन।'' से राजा वजीर के अप्पन राज से निकाल देलन। वजीर के मँह से फिनु निकल गेल- ''भगमान जे करऽ हथिन, से भले करऽ हथिन।''

इधर अकेले रह जाय से राजा के मन न लगऽ हल, से अप्पन मन बहलावे खातिर सिकार खेले ला ऊ अप्पन महल से बाहर निकललन, आउ एगो घोर बियाबान जंगल में पहुँच गेलन। हुआँ खूँखार जंगली सब उनकरा के पकड़ लेलन, आउर अप्पन कुलदेवी के पूजा खातिर बलि देवे ला तइयार करे लगलन। तभिये उनकर सरदार के नजर उनकर कट्टल अँगुरी पर पड़ल, आउ ऊ चिल्ला उठल कि ''देवी के बलि देवे खातिर ई अदमी ठीक नऽ हे। ई दागी हे!''
 
जंगली सब राजा के न केवल छोड़ देलन, बलुक जंगल से निकले के राह भी बता देलन। राजा अप्पन राजमहल में पहुँचलन। उनकरा देख के चिन्तित रानी तऽ निहाल हो गेलन। राजा उनका के अप्पन सब किस्सा सुनयलन। राजा के अब वजीर जी के बात जँचे लगल। ऊ उनकरा से मिले खातिर बेहाल हो गेलन। चारो ओर अदमी दौड़ावल गेल। आखिर ऊ मिल गेलन। राजा उनकर अप्पन राज से निकाला के सजा वापस लेलन, आउर उनका ढेर मनी धन-दौलन बतौर इनाम देलन। बाकि ऊ ई पूछे से बाज न अयलन कि ''अँगुरी कटे से तऽ हम बच गेली, बाकि अपने का फायदा भेलवऽ?'’ वजीर हँस के जबाव देलन - ''अन्नदाता! अगर अपने हमरा राज से निकाला न देतऽ हल, त सिकार में हम अपने के जरूर साथे रहती हल, आउर तब जंगलियन सब हमरा के जरूर बलि चढ़ा देतन हल, काहे कि हम्मर तऽ अंगुरी कटल न हल!'' 

<details>
<summary>See translation</summary>

Once there was a king, and he had a minister. There was a deep affection between the two, and they could not live without each other. The minister had a saying: "Whatever God does, does it for the best." Whenever something happened, he always said this. When good things happened, this saying might appear good to anyone, but when bad things happened, saying such things might even seem wrong.

One day, while the king was sharpening his sword, he ran his finger along the edge to check its sharpness, and he accidentally cut his finger, causing blood to flow profusely. Upon receiving the news, the royal physician hurried over and, using his knowledge and medicine, stopped the bleeding and rejoined the finger, binding it with a cloth.

The king felt very sorry, pondering how unfortunate it was that he had been testing the sword's sharp edge at that moment. The minister, standing beside him, heard the king's lament and, as per his habit, spoke, "Whatever God does, does it for the best." 

Hearing this, the king became very angry. He thought, "I've cut my finger, there is so much blood, and I'm in so much pain, and this minister has the audacity to say, 'Whatever God does, does it for the best.'" So the king dismissed the minister from his kingdom. Even as he was leaving, the minister said again, "Whatever God does, does it for the best."

Feeling disheartened alone, the king went out to hunt to divert his mind, and he ventured into a dense forest. There, fierce wild tribes captured him, preparing to sacrifice him to their goddess. Just then, their leader noticed his severed finger and shouted, "This man is not fit to be sacrificed. He is blemished!"

The tribesmen not only released the king but also showed him the way out of the forest. Upon returning to his palace, the concerned queen was relieved to see him. The king narrated all the events to her. Now, the king began to appreciate the minister's words. He was eager to meet him. Men were sent running in all directions, and finally, they found the minister. The king took back the punishment he had given to the minister and rewarded him with a lot of wealth. However, he couldn't help but ask, "I survived having my finger cut off, but what benefit did you gain?" The minister laughed and replied, "Provider of food! If you had not dismissed me from your kingdom, I would have surely accompanied you on the hunt, and those tribesmen would have definitely sacrificed me, as my finger was not cut!"
</details>